día	mes	agno	personaje	texto
1	1	2021	1	1 de chinero de 1914. Naixe Manuela Garín Pinillos, una d'as pioneras d'a matematica mexicana. Los suyos modelos matematicos aduyoron a explicar lo campo magnetico d'a Tierra.
2	1	2021	2	2 de chinero de 1839. Louis Daguerre mira de fer la primer foto d'o espacio. Pa fer-la va fer servir un daguerrotipo y un telescopio, pero no va tener exito (la foto va salir borrosa).
3	1	2021	3	3 de chinero de 1871. Henry Bradley patenta la primer margarina. La suya receta yera feita principalment con aceite de cotón y ensundia.
4	1	2021	4	4 de chinero de 1963. Naixe la neuroscientifica May-Britt Moser. Va recibir un Premio Nobel per la suya investigación sobre las celulas de ret que se troban en o cerebro
5	1	2021	5	5 de chinero de 1895. Naixe la microbiologa Rebecca Craighill Lancefield. Inventó un nuevo metodo pa clasificar las bacterias d'o grupo Streptococcus.
6	1	2021	6	6 de chinero de 1838. Samuel Morse y Alfred Vail fan servir lo telegrafo en publico per primer vegada. Este invento va estar per decadas uno d'os sistemas de comunicación mas populars.
7	1	2021	7	7 de chinero de 1992. La empresa AT&T presenta lo videofono. Fue lo primer telefono con pantalla de video.
8	1	2021	8	8 de chinero de 1988. S'inaugura la Base Antarctica Espanyola Juan Carlos I. Esta base scientifica ye chestionada per lo CSIC y se troba en a isla Livingston de l'Antarctida.
9	1	2021	9	9 de chinero de 1923. L'inventor Juan de la Cierva fa servir con exito l'autochiro. Esta aeronau ye una mescla d'avión y helicoptero
10	1	2021	10	10 de chinero de 1860. S'inaugura lo metro de Londra. Este metro ye lo sistema de transporte publico subterranio mas antigo d'o mundo.
11	1	2021	11	11 de chinero de 1907. Naixe la immunologa Mary Shaw Shorb. Mary desenrolló una tecnica pa analisar la vitamina B12. Con ixo contribuyió a combatir la anemia perniciosa.
12	1	2021	12	12 de chinero de 1925. Naixe l'albeitar Miguel Cordero del Campillo. Va estar una autoridat mundial en o campo d'a parasitolochía. Va tener un paper clau en a naixencia d'a Universidat de León
13	1	2021	13	13 de chinero de 1927. Naixe lo biologo Sydney Brenner. Recibió un Premio Nobel per las suyas investigacions sobre la regulación chenetica d'o desenrollo y la muerte celular.
14	1	2021	14	14 de chinero de 1973. Elvis Presley realiza lo primer concierto transmitiu per satelite. Se va fer dende lo Centro Internacional de Honolulu y se va poder veyer en 40 países
15	1	2021	15	15 de chinero de 1826. Naixe l'asistent scientifica Marie Pasteur. Treballó como asistent y colaboradora de Louis Pasteur, con qui yera casada. Lo suyo emparo estió esencial en os descubrimientos de l'investigador.
16	1	2021	16	16 de chinero de 1932. Naixe la zoologa Dian Fossey. Va estar una observadora pacient d'o comportamiento d'os gorilas y va establir lo Centro d'Investigación de Karisoke (Ruanda). Este centro ye la mayor esperanza pa la conservación d'os gorilas de montanya.
17	1	2021	17	17 de chinero de 1897. Naixe la fisica Caroline Emilie Bleeker. Los suyos estudios mas conoixius incluyen lo disenyo y la fabricación d'estrumentos opticos.
18	1	2021	18	18 de chinero de 1969. Un equipo d'astronomía d'a Universidat d'Arizona detecta per primer vegada los sinyals opticos d'un pulsar.
19	1	2021	19	19 de chinero de 1915. Georges Claude patenta lo primer tubo de neón. Este invento se popularizó decamín gracias a lo suyo uso en cartels publicitarios.
20	1	2021	20	20 de chinero de 1944. S'estableix la Estación de Biolochía Experimental de Cogullada (conoixida actualment como Estación Experimental d'Aula Dei). L'obchectivo d'este instituto d'o CSIC ye amillorar la competitividat y sostenibilidat d'o sector agricola.
21	1	2021	21	21 de chinero de 1865. Naixe Sophia Jex-Blake, qui ye conoixida como una d'as «Siet d'Edimburgo». Dirichió la campanya pa asegurar l'acceso d'as mullers a la educación universitaria y dimpués estudió Medicina.
22	1	2021	22	22 de chinero de 1909. Naixe lo farmaceutico y biologo Faustino Cordón. Las suyas investigacions van estar centradas en o campo d'a evolución. En 1979 va crear la Fundación pa la Investigación sobre la Biolochía Evolucionista.
23	1	2021	23	23 de chinero de 1921. Naixe l'arqueologa Marija Gimbutas. Proposó la «hipotesi d'os kurgans». Esta hipotesi combinó l'arqueolochía y la lingüistica pa ubicar la siede orichinaria d'os pueblos que charraban l'idioma protoindoeuropeo.
24	1	2021	24	24 de chinero de 1809. Naixe lo naturalista Mariano de la Paz Graells. Va descrebir nuevas especies d'insectos, entre las quals destaca la magnifica paixarela isabelina (Graellsia isabelae)
25	1	2021	25	25 de chinero de 1235. Posible data de naixencia de Ramón Llul. Lo suyo escrito titulau L'arbol d'a sciencia ye lo primer tractau scientifico sobre naturaleza en Espanya.
26	1	2021	26	26 de chinero de 1941. Naixe la bioquimica Joan Elaine Argetsinger Steitz. Va obtener fama internacional per los suyos descubrimientos sobre l'ARN.
27	1	2021	27	27 de chinero de 1876. L'inchenyero electrico Elisha Gray solicita la patent d'o «telegrafo musical». Fue un d'os primers estrumentos musicals electricos.
28	1	2021	28	28 de chinero de 2013. La supercomputadora IBM Sequoia bate un record de calculo en modelar un motor pa un jet experimental. Pa ixo va contar con la aduya de mas d'un millón de nuclios de procesamiento.
29	1	2021	29	29 de chinero de 1947. Naixe la biologa y medica Linda Brown Buck. Ganó un premio Nobel per lo suyo descubrimiento d'os receptors de l'olfacto y la organización d'o sistema olfactivo.
30	1	2021	30	30 de chinero de 1975. Lo escultor Ernő Rubik solicita la patent d'o «cubo machico». Este invento se conoix actualment como lo cubo de Rubik.
31	1	2021	31	31 de chinero de 1925. Naixe Manuel Jalón. Obtenió a-saber-las patents, incluyindo estrumentos tant conoixius como la fregona u la ixaringa hipodermica d'un solo emplego.
1	2	2021	32	1 de febrero de 1949. Dentra en funcionamiento lo telescopio Hale, lo mas gran d'o mundo en ixe momento (200 pulzadas).
2	2	2021	33	2 de febrero de 1939. Naixe la biotecnologa Mary-Dell Chilton. Va estar una d'as fundadoras d'a biotecnolochía moderna en plantas.
3	2	2021	34	3 de febrero de 1900. Naixe Juana Álvarez-Prida y Vega. Fue una d'as primeras quimicas espanyolas. En 1990 recibió lo primer Premio a la Muller Progresista en a Sciencia.
4	2	2021	35	4 de febrero de 1896. Thaddeus Cahill solicita la patent d'o telharmonio, lo primer estrumento musical enterament electronico y polifonico. Lo primer prototipo pesaba 200 toneladas y teneba 18 metros de largaria.
5	2	2021	36	5 de febrero de 1949. Naixe la paleontologa Nieves López Martínez. Fue reconoixida internacionalment como experta en a evolución d'os lagomorfos (conellos, liebres y picas) y en os eventos bioticos y ambientals relacionaus con a extinción masiva d'o Cretacico-Terciario
6	2	2021	37	6 de febrero de 2014. La NASA publica la primer imachen presa per lo Rover Curiosity: la imachen d'a Tierra y la Luna en o ciel de Marte
7	2	2021	38	7 de febrero de 1824. Naixe William Huggins. Revolucionó l'astronomía aplicando metodos pa determinar la composición quimica d'as estrelas
8	2	2021	39	8 de febrero de 1825. Naixe Henry Bates. Va descubrir que, pa protecher-se d'os depredadors,  qualques paixarelas inofensivas se pareixen muito a atras especies que son toxicas (mimetismo batesiano)
9	2	2021	40	9 de febrero de 1859. Naixe lo constructor d'organos Robert Hope-Jones. Desenrolló un organo de teatro pa acompanyar a las cintas mudas. Basando-se en o suyo mecanismo, patentó lo diafono, que ye la potent sirena que se plaza chunto a los faros y puede guiar a los barcos en a boira baixa.
10	2	2021	41	10 de febrero de 1996. En os Estaus Unius, la supercomputadora IBM Deep Blue redota per primer vegada a Garry Kasparov, campión mundial d'escaques.
11	2	2021	42	11 de febrero de 1939. Lise Meitner publica lo primer descubrimiento de fisión nucleyar d'uranio quan absorbe un neutrón adicional 
12	2	2021	43	12 de febrero de 1809. Naixe Charles Darwin, lo famoso naturalista que va elaborar la teoría d'a evolución per medio d'a selección natural
13	2	2021	44	13 de febrero de 1946. Naixe la  matematica Pilar Bayer. En 1986 fundó lo Seminario de Teoría de Numeros de Barcelona, en o qual s'enmarca la suya actividat investigadera.
14	2	2021	45	14 de febrero de 2005. Un equipo d'investigadors d'o CSIC obtiene y seqüencia ADN d'un individuo neandertal procedent d'o chacimiento d'El Sidrón
15	2	2021	46	15 de febrero de 2001. Se publica en Nature (y a l'atro'l día en Science) la seqüenciación y analisi inicial d'o chenoma humano
16	2	2021	47	16 de febrero de 2005. Dentra en vigor lo Protocolo de Kioto, convenio mundial pa reducir las emisions de gases d'efecto hibernadero
17	2	2021	48	17 de febrero de 1874. Naixe la cheologa Ida Helen Ogilvie. Descubrió propiedatz d'a lava y los efectos de l'aridez sobre la erosión d'os suels
18	2	2021	49	18 de febrero de 1913. Lo quimico y Premio Nobel Frederick Soddy introduce lo termen isotopo
19	2	2021	50	19 de febrero de 1878. Thomas A. Edison patenta lo fonografo.
20	2	2021	51	20 de febrero de 2016. Investigadors de l'IGME descubren la primer mantis religiosa fosil y una d'as mas antigas que se conoixen en o mundo. Se va trobar en o chacimiento d'ambre de San Just, en Utrillas (Teruel), que tiene una edat de bells 105 millons d'anyos (periodo Cretacico).
21	2	2021	52	21 de febrero de 1947. L'inventor Edwin Herbert Land amuestra per primer vegada en publico una maquina de fotos instantania, la Polaroid Land Camera.
22	2	2021	53	22 de febrero de 1876. S'estableix la Universidat Johns Hopkins. Va estar la primer universidat adedicada especificament a la investigación medica en os Estaus Unius. La fundación va estar posible gracias a l'herencio de l'empresario Johns Hopkins.
23	2	2021	54	23 de febrero de 1879. Naixe Agnes Arber, botanica especializada en o estudio de plantas monocotiledonias
24	2	2021	55	24 de febrero de 1938. La empresa DuPont encomienza la fabricación d'o primer producto de nailon destinau a la venda: un cepillo de dients. Dica alavez se gosaban fer con pelo d'o cuello d'os cochins
25	2	2021	56	25 de febrero de 1869. Naixe lo quimico Phoebus Levene. Descubrió la desoxirribosa, un d'os components principals de l'ADN
26	2	2021	57	26 de febrero de 1958. Naixe Susan Helms, muller astronauta que va bater lo record d'o paseyo espacial mas largo (quasi 9 h)
27	2	2021	58	27 de febrero de 1869. Naixe la patologa Alice Hamilton. Investigó sobre malotías industrials y aduyó a aconseguir condicions de treballo mas seguras
28	2	2021	59	28 de febrero de 1953. Francis Crick y James Watson publican lo descubrimiento d'a estructura de l'ADN. Es dos van recebir lo Premio Nobel en 1962. La suya colaboradora, Rosalind Franklin, va feneixer en 1958 sin recebir garra reconoixencia.
1	3	2021	60	1 de marzo de 1893. L'Instituto Nacional de Meteorolochía elabora lo primer «mapa de l'orache» d'Espanya.
2	3	2021	61	2 de marzo de 1922. Naixe la programadora Frances Bilas Spence. Va estar una d'as seis programadoras orichinals d'o primer ordinador dichital de proposito cheneral ENIAC.
3	3	2021	62	3 de marzo de 1886. Naixe la educadora y pedagoga Helen Parkhurst. Creó lo Plan Dalton. Este plan se basa en l'ausencia d'asignaturas y l'emplego de guías d'investigación en cuenta de libros de texto. La clase se convierte en un laboratorio an que l'alumnau completa l'aprendizache a lo qual se compromete per medio d'un «achuste» con o profesorau.
4	3	2021	63	4 de marzo de 1877. Naixe l'etnologo Robert Fritz Graebner. Va desenrollar la teoría de Kulturkreis u Cerclo cultural. Esta teoría postulaba la difusión de culturas primitivas derivadas d'un solo tipo arcaico
5	3	2021	64	5 de marzo de 2013. Lo Prochecto Human Connectome publica imachens muito detalladas de cerebros humanos. Estas imachens permitioron d'estudiar la complexidat d'as estructuras cerebrals y identificar causas d'as malotías neuronals.
6	3	2021	65	6 de marzo de 1937. Naixe la inchenyera y cosmonauta Valentina Tereshkova. Va estar la primer muller en viachar ta lo espacio exterior, a bordo d'a nau Vostok 6.
7	3	2021	66	7 de marzo de 2009. Se lanza l'observatorio espacial Kepler. La suya misión yera descubrir planetas semellants a la Tierra alredor d'atras estrelas
8	3	2021	67	8 de marzo de 1839. Naixe Josephine Cochrane. Va estar la inventora d'a primer maquina fregaplatos que va tener exito.
9	3	2021	68	9 de marzo de 1961. Lo Sputnik 9 leva a la canya Chernushka ta lo espacio. A bordo ie iban tamién una cobaya, un rato y un maniquín de prebas clamau Ivan Ivanovich. Lo maniquí salió disparau mientres la reentrada y aterrizó con un paracayidas. La resta arriboron ilesos endentro d'a capsula.
10	3	2021	69	10 de marzo de 1876. Alexander Graham Bell fa la primer gritada telefonica exitosa en a historia
11	3	2021	70	11 de marzo de 1926. Naixe lo medico y investigador Thomas Earl Starzl. En 1967, fació lo primer transplant de figado exitoso (dimpués de quantos intentos fallius)
12	3	2021	71	12 de marzo de 2015. Un nuevo tractamiento d'a malotía d'Alzheimer aconsigue eliminar las placas d'amiloide en o 75% d'os casos (en ratos)
13	3	2021	72	13 de marzo de 1988. S'inaugura lo tunel Seikan entre las ciudatz d'Aomori y Hakodate (Chapón). Ye lo tunel submarino mas largo d'o mundo
14	3	2021	73	14 de marzo de 1963. Naixe l'astronauta, politico y inchenyero aeronautico Pedro Duque. Ye conoixiu sobretot per haber estau lo primer astronauta de nacionalidat espanyola.
15	3	2021	74	15 de marzo de 1985.  Se rechistra lo primer dominio «punto com» en internet: Symbolics.com
16	3	2021	75	16 de marzo de 1799. Naixe la botanica Anna Atkins. Ye reconoixida como la primer muller fotografa.
17	3	2021	76	17 de marzo de 1963. María Elisa Álvarez Obaya fa las analisis que destaporon lo «caso d'o metilico». Dende la suya modesta farmacia de Lanzarote, María Elisa contrimostró que una serie d'extranyas muertes se debeban a lo consumo de licors adulteraus con metanol.
18	3	2021	77	18 de marzo de 1987. S'anuncia lo descubrimiento d'a superconductividat a alta temperatura. Va estar en un congreso scientifico en Nueva York
19	3	2021	78	19 de marzo de 2019. Un estudio internacional con participación d'o CSIC determina que los oceanos absorben lo 31% d'o CO2 produciu per l'actividat humana
20	3	2021	79	20 de marzo de 2021. Día Mundal d'o Gurrión. Esta iniciativa mira de trucar l'atención sobre la situación d'os gurrions. La suya población sufre un important declín, sobretot en as ciudatz
21	3	2021	80	21 de marzo de 1866. Naixe l'astronoma Antonia Maury. Treballó en o Harvard College Observatory y publicó un important catalogo d'espectros estelars.
22	3	2021	81	22 de marzo de 1920. Naixe la cheoquimica Katsuko Saruhashi. Va fer las primeras medicions d'os nivels de dioxido de carbonio (CO2) en l'augua de mar. Va amostrar evidencias d'os periglos d'a pluya radioactiva en a mar y l'atmosfera.
23	3	2021	82	23 de marzo de 2005. José Luis Carrascosa y lo suyo equipo d'o Centro Nacional de Biotecnolochía describen per primer vegada la estructura d'o virus d'a picueta
24	3	2021	83	24 de marzo de 1882.  Robert Koch anuncia lo descubrimiento d'a bacteria responsable d'a tuberculosi. Yera la Mycobacterium tuberculosis (bacilo de Koch)
25	3	2021	84	25 de marzo de 1914. Naixe l'agronomo Norman Borlaug. Apodau lo «Pai d'a Revolución Verde», recibió lo Premio Nobel d'a Paz per los suyos esfuerzos pa introducir las simients hibridas en a producción agricola en Mexico, Pakistán y India. Esto aumentó la productividat agricola y se salvoron millons de vidas humanas.
26	3	2021	85	26 de marzo de 1953. L'investigador Jonas Salk anuncia lo descubrimiento d'a vacuna contra la poliomielitis. Gracias a la vacunación, esta malotía infecciosa, conoixida como paralisi infantil, ha estau erradicada d'Europa, America, Oceanía y Africa.
27	3	2021	86	27 de marzo de 1827. Charles Darwin, con 18 anyos, presenta lo suyo primer descubrimiento scientifico. Tractaba sobre la biolochía de chicotz animals marinos
28	3	2021	87	28 de marzo de 2013. La Universidat de Stanford fa publico lo desenrollo d'un transistor biolochico realizau a partir de moleculas d'ADN y ARN
29	3	2021	88	29 de marzo de 1942. Naixe la biologa Ann A. Kiessling. Chunto a Mehran Goulian, descubrió l'actividat d'a transcriptasa inversa en celulas humanas. Anteriorment se pensaba que esta enzima se trobaba nomás en os retrovirus.
30	3	2021	89	30 de marzo de 1900. Naixe la bibliotecaria, filologa y lexicografa espanyola María Moliner. Va estar l'autora d'o Diccionario de Uso del Español.
31	3	2021	90	31 de marzo de 1596. Naixe René Descartes, lo famoso filosofo y matematico francés. Fue l'autor d'o concepto «Pienso; per tanto, existo»
1	4	2021	91	1 d'abril de 1940. Naixe la biologa y ecolochista Wangari Muta Maathai. Recibió lo Premio Nobel d'a Paz 2004 per las suyas contribucions a lo desenrollo sostenible y la democracia. Fue la primer africana en obtener este gualardón.
2	4	2021	92	2 d'abril de 1618. Naixe lo fisico Francesco Grimaldi. Va descubrir la difracción d'a luz
3	4	2021	93	3 d'abril de 1934. Naixe la primatologa Jane Goodall. Ye reconoixida mundialment per los suyos estudios sobre las interaccions socials y familiars d'os chimpancés
4	4	2021	94	4 d'abril de 1868. Naixe la matematica Philippa Garrett Fawcett. Va ganar una beca en a Universidat de Cambridge gracias a lo suyo extraordinario exito en o Mathematical Tripos (1890). Va investigar sobre dinamica de fluidos.
5	4	2021	95	5 d'abril de 1952. Naixe lo quimico Venki Ramakrishnan. Recibió lo Premio Nobel per lo estudio d'a estructura y función d'o ribosoma
6	4	2021	96	6 d'abril de 1846. Naixe Antonio Machado y Álvarez u «Demófilo»,  pai d'os poetas Antonio y Manuel Machado. Va estar un d'os primers folcloristas en estudiar scientificament lo flamenco.
7	4	2021	97	7 d'abril de 1995. Inauguración d'a Domus d'A Coruña, lo primer museu interactivo de caracter scientifico que tracta lo ser humano d'una forma global y monografica
8	4	2021	98	8 d'abril de 1911. Naixe lo quimico Melvin Calvin. Va recebir lo Premio Nobel de Quimica per los suyos treballos sobre l'asimilación d'o CO2 per las plantas
9	4	2021	99	9 d'abril de 1860. L'inventor Édouard-Léon Scott de Martinville fa la primer gravación conoixida d'a voz humana. Yera una voz soprano que interpretaba la canción «Au clair de la Lune».
10	4	2021	100	10 d'abril de 2011. Un estudio d'o IGME, CIATF y las Universidatz Complutense y de Lisboa descubre depositos de tsunamis en Tenerife. Los tsunamis van prevocar ondas de mas de 50 metros d'altura y se van asociar a la destrucción de l'edificio volcanico de Las Cañadas, anterior a l'actual Teide.
11	4	2021	101	11 d'abril de 2013. Se descubre que escuitar sons mientres s'aduerme, en intervalos de tiempo controlaus, puede millorar la memoria
12	4	2021	102	12 d'abril de 1961. Yuri Gagarin esdeviene o primer ser humano en viachar ta lo espacio. Lo va fer a bordo d'a nau sovietica Vostok 1
13	4	2021	103	13 d'abril de 2014. La expedición Subvent d'o IGME descubre grans bancos de musclos quimiosinteticos alredor de fuents de metano en o Golfo de Cádiz. Tamién descubrió nuevos volcans submarinos en Lanzarote.
14	4	2021	104	14 d'abril de 1977. Rosemary Hutton publica un articlo sobre cómo la conductividat electrica d'as penyas puede usar-se pa investigar la historia cheolochica
15	4	2021	105	15 d'abril de 1452. Naixe Leonardo da Vinci, pintor, escultor, inventor, inchenyero y arquitecto d'o Renaiximiento
16	4	2021	106	16 d'abril de 1921. Isaac Carasso solicita la patent pa la elaboración d'una leit callada clamada comunment «yoghourt». Va decir a la suya empresa «Danone», per lo diminutivo d'o nombre d'o suyo fillo Daniel («Danón»)
17	4	2021	107	17 d'abril de 1887. Naixe Clodomiro Picau. Fue pionero en a investigación sobre serpients y los suyos verenos. Tamién estió un d'os precursors d'o descubrimiento d'a penicilina.
18	4	2021	108	18 d'abril de 1917. Naixe la psicologa Mamie Phipps Clark. Va treballar en a comprensión d'o desenrollo d'a consciencia social en ninos preescolars
19	4	2021	109	19 d'abril de 1946. Naixe la quimica María Vallet Regí. Ye experta en o campo d'os biomaterials con aplicacions en traumatolochía, odontolochía u inchenyería tisular.
20	4	2021	110	20 d'abril de 2017. Bryan Keith Holland deposita la suya tesi doctoral sobre los microARN d'o VIH. Ye mas conoixiu per la suya embotada «Dexter» y per estar lo cantant y guitarrista d'a banda punk rock The Offsprings.
21	4	2021	111	21 d'abril de 1838. Naixe lo conservacionista John Muir. Defendió lo establimiento d'os parques nacionals Sequoia y Yosemite
22	4	2021	112	22 d'abril de 1999. S'inaugura la Casa d'as Sciencias de Logronyo. Este centro ye adedicau a la divulgación d'a cultura d'a sciencia y la tecnolochía, a traviés d'exposicions, conferencias, cursos, procheccions y demostracions scientificas.
23	4	2021	113	23 d'abril de 1933. Naixe la informatica Annie J. Easley. Treballó en o Lewis Research Center d'a NASA. Formó parte de l'equipo que desenrolló lo software d'o codete Centauro.
24	4	2021	114	24 d'abril de 2013. IBM desenrolla un robot que combina telepresencia y tecnolochías de realidat aumentada pa aduyar en prochectos d'inchenyería en arias remotas
25	4	2021	115	25 d'abril de 1945. Naixe la embriologa Jean Marian Purdy. Fue una d'as responsables d'o desenrollo d'a fecundación in vitro.
26	4	2021	116	26 d'abril de 1927. Naixe la biologa Anne McLaren. Va estar pionera en o estudio d'a biolochía d'o desenrollo. Lo suyo treballo va aduyar a desenrollar la tecnica de fertilización in vitro.
27	4	2021	117	27 d'abril de 1993. Lo trombonista John Kenny fa sonar un carnyx per primer vez dende la epoca celta. Pa ixo, utilizó una reconstrucción d'o carnyx de Deskford feita per lo musicologo John Purser y l'orfebre John Creed. Lo estrumento orichinal y la reconstrucción s'amuestran en o Museu Nacional d'Escocia.
28	4	2021	118	28 d'abril de 1932. Se descubre la vacuna contra la fiebre amariella.
29	4	2021	119	29 d'abril de 1894. Naixe la fisica Marietta Blau. Fue pionera en o rechistro y identificación de particlas atomicas per medio de placas d'emulsions fotograficas. Lo suyo treballo contribuyió a entender millor las reaccions nucleyars.
30	4	2021	120	30 d'abril de 2010. Investigadors d'o IGME localizan en mapas d'o sieglo XVIII y XIX una paúl que yera desapareixida d'o rechistro historico
1	5	2021	121	1 de mayo de 2013. Ranca lo prochecto EMTASY pa determinar lo mecanismo que posiciona lo corazón a la zurda. Fue dirichiu per Ángela Nieto Toledano y aduyó a entender muitas malformacions conchenitas.
2	5	2021	122	2 de mayo de 1997. L'equipo scientifico d'Atapuerca obtiene lo premio Principe d'Asturias d'Investigación Scientifica y Tecnica per lo descubrimiento de l'Homo antecessor. Este hominido va vevir en Europa fa 800.000 anyos.
3	5	2021	123	3 de mayo de 1910. Naixe l'arqueologa Anne Strachan Robertson. Ye conoixida per los suyos estudios d'o muro de Antonino y las monedas imperials romanas.
4	5	2021	124	4 de mayo de 1825. Naixe lo biologo Thomas Huxley. Va estar lo primero en sucherir que las aus van evolucionar a partir d'os dinosaurios.
5	5	2021	125	5 de mayo de 1882. Naixe lo medico y scientifico espanyol Pío del Río Ortega. Descubrió la microglía, un tipo de celula d'o sistema niervoso.
6	5	2021	126	6 de mayo de 1840. Sale a la venda lo primer siello adhesivo. Teneba lo perfil d'a reina Victoria d'o Reino Uniu y yera conoixiu como lo «penny black».
7	5	2021	127	7 de mayo de 1954. Empecipia la construcción d'o Puent Mackinac en Michigan. Fue lo puent suspendiu mas largo d'o mundo en o suyo momento.
8	5	2021	128	8 de mayo de 1980. La OMS certifica la erradicación d'a picueta. Esta fita se va alcanzar gracias a la vacunación.
9	5	2021	129	9 de mayo de 1882. William H. Ford patenta lo disenyo d'un estetoscopio con a forma que encara s'emplega en l'actualidat.
10	5	2021	130	10 de mayo de 1888. Naixe la hematologa Lucy Wills. Va descubrir un factor nutricional en a emprenyadura que apreviene y cura l'anemia macrocitica en l'embrazo. Se conoix como lo factor de Wills u folato, la forma natural de l'acido folico.
11	5	2021	131	11 de mayo de 2011. Se produce un tierratremol en Lorca (Murcia) con una magnitut de 5,2 Mw. Causó un gran impacto, con 9 victimas mortals y abundants danyos materials.
12	5	2021	132	12 de mayo de 1910. Naixe la Premio Nobel Dorothy Crowfoot Hodgkin. Va determinar la estructura 3D de moleculas como la penicilina u la insulina. La estructura 3D ye clau pa entender las suyas funcions.
13	5	2021	133	13 de mayo de 1857. Naixe lo bacteriologo Ronald Ross. Descubrió que la malaria se transmite per lo mosquito Anopheles.
14	5	2021	134	14 de mayo de 1899. Naixe la biologa Charlotte Auerbach. Se va especializar en zoolochía y chenetica, y va contribuyir a lo descubrimiento d'a mutachenesis y d'os suyos efectos. Va estar renombrada en 1942 quan metió de manifiesto, de conchunta con Alfred Joseph Clark y J. M. Robson, que lo gas mostaza podeba causar mutacions.
15	5	2021	135	15 de mayo de 1925. Naixe la chenetista Mary Frances Lyon. Descubrió la lionización, un fenomeno per medio d'o qual s'inactiva una d'as dos copias d'o cromosoma X en as celulas d'as fembras mamiferas.
16	5	2021	136	16 de mayo de 1919. Naixe l'oceanografo y ecologo Ramón Margalef. Va introducir la Teoría d'a Información en Ecolochía y l'indiz de Shannon-Weaver como mida de diversidat.
17	5	2021	137	17 de mayo de 1749. Naixe lo immunologo Edward Jenner. Aconsiguió la primera vacuna d'a historia, concretament contra la picueta.
18	5	2021	138	18 de mayo de 2012. Se celebra lo primer Día Internacional d'a Fascinación per las Plantas. Lo suyo obchectivo ye reconoixer la importancia de las plantas en a nuestra vida, gracias a la producción de alimentos pa personas y animals, paper, fusta, enerchía y productos farmaceuticos.
19	5	2021	139	19 de mayo de 2014. La NASA prencipia la construcción d'o robot espacial InSight, que aterrizó en Marte en 2018.
20	5	2021	140	20 de mayo de 1900. Naixe la quimica y fisica Erika Cremer. Va estar pionera en cromatografía de gases. Manimenos, l'articlo de 1944 sobre lo suyo metodo no va arribar a publicar-se perque un bombardeyo destruyió las prebas d'imprenta en a revista Naturwissenschaften.
21	5	2021	141	21 de mayo de 1921. Naixe lo fisico Andrei Sakharov. Participó en o desenrollo de bombas atomicas en os anyos 50. Mas enta debant, luitó contra la proliferación d'armas nucleyars y estió gualardonau con o Premio Nobel d'a Paz en 1975.
22	5	2021	142	22 de mayo de 1960. Se produce lo Gran Tierratremol de Chile. Ye lo terrentrín de mayor magnitut que ha estau nunca rechistrau (9,5 en potencia de magnitut de momento). Va prevocar sismos submarins que arriboron ta Hawaii, Chapón y Rusia, y la erupción d'o volcán Puyehue.
23	5	2021	143	23 de mayo de 1954. Naixe lo biologo Keith Campbell. Fue una persona clau de l'equipo que clonó a la uella Dolly en l'Instituto Roslin d'Edimburgo.
24	5	2021	144	24 de mayo de 1878. Naixe la psicologa y inchenyera Lillian Moller Gilbreth. Ye conoixida per lo suyo treballo en l'aplicación d'a organización psicolochica en a industria.
25	5	2021	145	25 de mayo de 1880. Naixe lo neurologo Jean Alexandre Barré. Identificó lo sindrome de Guillain-Barré, una malotía neurolochica rara.
26	5	2021	146	26 de mayo de 1872. Naixe Trinidat Arroyo Villaverde. Va estar la primer oftalmologa espanyola.
27	5	2021	147	27 de mayo de 1931. Naixe l'economista Philip Kotler. Ye considerau lo pai d'o marketing moderno.
28	5	2021	148	28 de mayo de 1912. Naixe l'astronoma Ruby Violet Payne-Scott. Va estudiar la influencia d'o campo magnetico d'a Tierra y las erupcions solars.
29	5	2021	149	29 de mayo de 1826. Naixe lo sastre Ebenezer Butterick. Chunto a la suya muller, Ellen Augusta Pollard, inventoron y comercializoron los patrons de costura modernos. Estes patrons teneban graduacions con multiples tallas standard.
30	5	2021	150	30 de mayo de 2021. Día Mundial d'a Esclerosi Multiple. Se celebra cada anyo pa compartir historias, conscienciar a la sociedat y fer campanyas con y pa totz los afectaus per esta malotía.
31	5	2021	151	31 de mayo de 1903. Lo fisico Konstantin Tsiolkovsky proposa per primer vegada la posibilidat de que las personas puedan viachar ta lo espacio fendo servir codetes.
1	6	2021	152	1 de chunyo de 1974. La revista Emergency Medicine publica la maniobra de Heimlich. Esta operación permite desbozar las vías aerias obstruyidas per un obchecto extranyo.
2	6	2021	153	2 de chunyo de 1911. Los prencipals diarios se fan eco d'a electrificación d'o ferrocarril Gergal-Santa Fe de Mondújar. Va estar la primer linia de tren de vía ampla electrificada d'Espanya.
3	6	2021	154	3 de chunyo de 1976. Lo cosmografo Vicente Tofiño de San Miguel observa lo paso de Venus per lo Sol mientres un eclix. Publicó unas anotacions de gran interés scientifico.
4	6	2021	155	4 de chunyo de 1927. Se fa lo primer vuelo comercial de pasachers transatlantico. Lo viache se va producir a bordo d'un Wright-Bellanca WB-2, dende Estaus Unius dica Alemanya.
5	6	2021	156	5 de chunyo de 2002. Se presenta oficialment la AMIT (Asociación de Mullers Investigadoras y Tecnologas). Esta asociación promueve l'acceso igualitario d'as mullers a l'actividat investigadera en totas las brancas d'o conoiximiento y en o sector tecnolochico.
6	6	2021	157	6 de chunyo de 1907. Se lanza «Persil» a lo mercau. Va estar lo primer deterchent de ropa d'acción automatica.
7	6	2021	158	7 de chunyo de 1886. Naixe l'inchenyero Henri Coandă. Fue pionero de l'aviación y contruyió lo primer avión accionau per un motor a reacción.
8	6	2021	159	8 de chunyo de 2021. Día mundial d'os Oceanos. Lo suyo obchectivo ye recordar-nos lo papel que tienen los oceanos en a vida cutiana. Ells son los livianos d'a nuestra planeta y producen la mayor parte de l'oxicheno que alentamos.
9	6	2021	160	9 de chunyo de 1812. Naixe l'astronomo Johann Gottfried Galle. Descubrió Neptuno seguindo los calculos y indicacions de Urbain Le Verrier.
10	6	2021	161	10 de chunyo de 1948. Se fa la primer demostración d'a televisión en Espanya. Va estar en a Feria Internacional de Muestras de Barcelona.
11	6	2021	162	11 de chunyo de 1910. Naixe lo oceanografo y explorador Jacques-Yves Cousteau. Ye un d'os divulgadors mas celebres d'o mundo submarino. Ha gravau a-saber-las cintas y documentals a bordo d'o suyo buque Calypso. Tamién estió una d'as primeras personas en desfender l'ambient marino debant d'a contaminación.
12	6	2021	163	12 de chunyo de 1985. Naixe l'inchenyero de software Blake Ross. Ye conoixiu per treballar en a creación d'os navegadors Mozilla.
13	6	2021	164	13 de chunyo de 1868. Naixe lo fisico Wallace Clement Sabine. Fue lo fundador de l'acustica arquitectonica y lo consultor acustico d'o Boston's Symphony Hall. Esta sala de conciertos se considera una d'as millors d'o mundo per la suya excelent acustica.
14	6	2021	165	14 de chunyo de 1880. Naixe lo neuroscientifico Nicolás Achúcarro. Va estar un d'os disciplos de Ramón y Cajal y se va especializar en o estudio d'as celulas glials.
15	6	2021	166	15 de chunyo de 1962. Se descubre que la talidomida causa deformacions en o desenrollo fetal. Este sedant se feba servir pa calmar las ansias en os primers meses d'embrazo.
16	6	2021	167	16 de chunyo de 1963. La cosmonauta Valentina Tereshkova ye la primer muller en viachar ta lo espacio.
17	6	2021	168	17 de chunyo de 2017. L'astronauta Sunita Williams esdeviene la muller que mas tiempo seguiu heba estau en o espacio (en a Estación Espacial Internacional), en completar 188 días y 4 horas difuera d'a Tierra.
18	6	2021	169	18 de chunyo de 1466. Naixe l'impresor Ottaviano Petrucci. Va inventar lo sistema d'impresión de mosica per medio de tipos mobils. Con este sistema, en 1501 va imprentar la colección de cancions «Harmonice Musices Odhecaton». Esta va estar la primera edición de mosica impresa d'a historia.
19	6	2021	170	19 de chunyo de 1903. Naixe la bioquimica Rebeca Gerschman. Postuló la teoría Gerschman sobre la toxicidat de l'oxicheno per medio de radicals libres y revolucionó l'ambient scientifico d'a epoca.
20	6	2021	171	20 de chunyo de 2019. La investigadora Margarita Salas recibe lo «Premio a l'Inventor Europeu 2019». Entre las suyas mayors contribucions destaca la patent d'a DNA polimerasa viral, la mas productiva d'o CSIC.
21	6	2021	172	21 de chunyo de 1997. S'instaura lo Día Internacional d'a Esclerosi Lateral Amiotrofica (ELA). Ye impulsau per asociacions de pacients de tot lo mundo y tiene como obchectivo  informar y sensibilizar sobre esta malotía encara incurable.
22	6	2021	173	22 de chunyo de 1939. Naixe la cristalografa Ada Yonath. Va ganar lo Premio Nobel de Quimica per los suyos treballos pioners sobre la estructura d'os ribosomas.
23	6	2021	174	23 de chunyo de 1912. Naixe lo matematico, lochico y criptoanalista Alan Turing. Fue pionero d'a informatica moderna.
24	6	2021	175	24 de chunyo de 1400. Naixe Johannes Gutenberg. Va inventar la imprenta con tipos mobils moderna.
25	6	2021	176	25 de chunyo de 1866. Naixe Eloísa Díaz, la primer medica d'America d'o Sud. Como directora d'o Servicio Medico Escolar de Chile, Eloísa aconsiguió la vacunación de gran parte de l'alumnau y luitó contra lo raquitismo y la tuberculosi.
26	6	2021	177	26 de chunyo de 1974. Lo supermercau Marsh, en Ohio (Estaus Unius), fa la primer lectura d'un codigo de barras en o mundo. Va estar un paquet de chicles.
27	6	2021	178	27 de chunyo de 1915. Naixe la fisica Traude Bernert. Chunto a la quimica Berta Karlik, identificoron los isotopos 215, 216 y 218 de l'astato. Tamién descubrioron que este elemento se produciba a partir d'a descomposición d'o radio, d'o torio y de l'actinio.
28	6	2021	179	28 de chunyo de 2013. S'inventa, en o MIT, un dispositivo portable de visión de rayos X que detecta lo movimiento a traviés d'as paretz.
29	6	2021	180	29 de chunyo de 1954. Stanley Cohen, Rita Levi-Montalcini y Viktor Hamburger publican lo descubrimiento d'o primer factor de creiximiento niervoso. Los dos primers recibioron lo Premio Nobel de Fisiolochía u Medicina en 1986.
30	6	2021	181	30 de chunyo de 1905. Albert Einstein publica «Sobre la electrodinamica d'os cuerpos en movimiento». Ye l'inicio d'a teoría d'a relatividat especial.
1	7	2021	182	1 de chuliol de 1935. Naixe la biologa y oceanografa Josefina Castellví. Fue la primer espanyola en participar en una expedición internacional en l'Antarctida. Colaboró en a instalación d'a primer base antarctica espanyola.
2	7	2021	183	2 de chuliol de 1982. Richard Walters Lawrence pía 45 globos d'helio a una siella de chardín y esta puya a mas de 4.500 m. Frustrau per no haber puesto estar piloto d'as Fuerzas Aerias d'EUA, va decidir de volar per la suya cuenta d'esta manera tant especial.
3	7	2021	184	3 de chuliol de 1865. Naixe la profesora Mary A. Kingsbury. Estió a cargo d'a biblioteca de l'Instituto Erasmus Hall y se convirtió en a primer bibliotecaria escolar d'a historia.
4	7	2021	185	4 de chuliol de 2019. Se presenta PRISMA en o Museu Nacional de Sciencias Naturals de Madrid. PRISMA ye l'Asociación pa la Diversidat Afectivo-sexual y de Chenero en Sciencia, Tecnolochía y Innovación. Lo suyo obchectivo ye aumentar la visibilidat d'o colectivo LGTBIQA+ en o mundo scientifico.
5	7	2021	186	5 de chuliol de 1904. Naixe lo biologo Ernst Walter Mayr. Fue lider en o desenrollo d'o neodarwinismo, que integra la teoría d'a evolución y y los conoiximientos en o campo d'a chenetica.
6	7	2021	187	6 de chuliol de 1885. Louis Pasteur administra la vacuna d'a rabia a Josef Meister, un nino de 9 anyos que heba estau mosegau per un can rabioso. Fue una actuación de risgo perque Pasteur no teneba la titulación de medico y la vacuna no yera encara aprebada. Manimenos, gracias a ixo, va salvar la vida de Josef.
7	7	2021	188	7 de chuliol de 1924. Naixe la neuroscientifica y psicologa Natalia Petrovna Bekhtereva. Metió en marcha un metodo complexo pa estudiar los mecanismos cerebrals d'o pensamiento, la memoria, las emocions y la creatividat.
8	7	2021	189	8 de chuliol de 1926. Naixe la psiquiatra Elizabeth Kubler-Ross. Ye reconoixida como la principal autoridat en psicolochía d'a muerte.
9	7	2021	190	9 de chuliol de 2015. Un equipo d'investigación d'o IGME, la Universidat Complutense y la de Barcelona troba una mosca de fa 105 millons d'anyos en perfecto estau de conservación. La mosca s'heba conservau en ambre en a espelunga d'El Soplao (Cantabria) y encara levaba una carga de polen en o suyo abdomen.
10	7	2021	191	10 de chuliol de 2020. Lo CSIC desenrolla nanosondas con aplicacions en o diagnostico y tractamiento de malotías. Las nanosondas pueden utilizar-se pa detectar los primers estadios d'una malotía, pa dirichir farmacos de manera focalizada y como transportadors d'ADN u virus.
11	7	2021	192	11 de chuliol de 1901. Naixe la neurofisiologa Angélique Arvanitaki. En chunto a Nick Chalazonitis investigó l'actividat electrica d'as neuronas fendo servir las fibras niervosas d'o caragol común.
12	7	2021	193	12 de chuliol de 1764. Ocurre lo primer avistamiento d'una nebulosa. La va descubrir l'astronomo Charles Messier y le va posar lo numero 27 d'o suyo catalogo (M27). Tamién se conoix como nebulosa Dumbbell.
13	7	2021	194	13 de chuliol de 1923. Se reconoixe per primer vegada la existencia de uegos de dinosaurio fosilizaus. Lo descubrimiento ocurrió en o desierto de Gobi. Inicialment se creyeba que perteneixeban a Protoceratops, pero en 1995 se determinó que perteneixen a Oviraptor.
14	7	2021	195	14 de chuliol de 1862. Naixe la experta en cristalografía, mineralochía y petrografía Florence Bascom. Va estar la primera cheologa d'EUA.
15	7	2021	196	15 de chuliol de 1799. Mientres la campanya de Napoleón en Echipto, se descubre la piedra de Rosetta. Esta piedra ye inscrita en griego, hieroglifico y demotico, y ye la clau que permite de descifrar los hieroglificos echipcios.
16	7	2021	197	16 de chuliol de 2020. La misión Solar Orbiter, de l'Achencia Espacial Europea (ESA) y la NASA, con participación d'o CSIC, obtiene lo primer mapa magnetico d'o Sol. Lo campo magnetico solar ye responsable d'os fenomenos que observamos en o Sol, como las tacas, las tempestas u l'aire solar.
17	7	2021	198	17 de chuliol de 1819. Naixe la climatologa y inventora Eunice Newton Foote. Fue una pionera en a investigación de l'efecto hibernadero. S'abanzó tres anyos a los experimentos de John Tyndall, a lo qual se consideraba lo descubridor de l'efecto d'o CO2 en l'atmosfera.
18	7	2021	199	18 de chuliol de 1881. Naixe la pedagoga y humanista María de Maeztu. Fue directora d'importants institucions pedagochicas en a ensenyanza de mullers (la Residencia Internacional de Señoritas, l'Instituto-Escuela y lo Lyceum Club Femenino). Va treballar pa que las suyas alumnas tenesen una formación intelectual que fomentase la responsabilidat civil y la participación igualitaria y integral en a sociedat.
19	7	2021	200	19 de chuliol de 1945. Naixe la chenetista Nancy Wexler. Colaboró en o descubrimiento d'a localización d'o chen que causa la malotía de Huntington.
20	7	2021	201	20 de chuliol de 1969. Lo modulo lunar d'Apolo 11, clamau Eagle, se posa con exito en a Luna.
21	7	2021	202	21 de chuliol de 2013. Se desenrolla una piel electronica sensible y flexible que imita la piel humana real. Esta piel puede detectar y responder a diferents nivels de presión.
22	7	2021	203	22 de chuliol de 1871. Se plaza la primer piedra d'o puent ferroviario Tay (Escocia). Va estar lo puent mas largo d'o mundo en a suya epoca.
23	7	2021	204	23 de chuliol de 2020. Un estudio con participación d'o CSIC revela una reducción d'o 50% d'o rudio sismico chenerau per l'actividat humana. Esta reducción se produció como conseqüencia d'as midas de confinamiento per la pandemia d'o coronavirus.
24	7	2021	205	24 de chuliol de 2009. S'inaugura lo Gran Telescopio Canarias, en l'Observatorio del Roque de los Muchachos. Va pasar a estar lo telescopio optico mas gran d'o mundo.
25	7	2021	206	25 de chuliol de 1938. Naixe la psicologa Davida Teller. Lo suyo treballo contribuyió a la comprensión d'o desenrollo visual infantil.
26	7	2021	207	26 de chuliol de 2005. Se celebra lo primer Día Internacional pa la defensa d'o ecosistema manglar.
27	7	2021	208	27 de chuliol de 1995. La profesora Sheila Rowan presenta la suya tesi doctoral sobre las ondas gravitacionals.
28	7	2021	209	28 de chuliol de 1635. Naixe lo scientifico anglés Robert Hooke. Va estar la primer persona en describir la vida microscopica en o suyo libro Micrographia. Este libro contiene per primer vegada la parola celula.
29	7	2021	210	29 de chuliol de 1796. Naixe l'inventor Walter Hunt. Ye conoixiu per haber creau l'imperdible.
30	7	2021	211	30 de chuliol de 1889. Naixe l'inchenyero Vladimir Zworykin. Va inventar lo tubo de rayos catodicos y, per ixo, se le conoix como lo pai d'a televisión.
31	7	2021	212	31 de chuliol de 1923. Naixe la quimica Stephanie Kwolek. Sintetizó per primer vegada lo Kevlar, un polimero que se fa servir en a fabricación de pneumaticos, velas nauticas u achustadors antibalas per la suya liuchereza y extraordinaria resistencia.
1	8	2021	213	1 d'agosto de 1920. Naixe Henrietta Lacks. A los 31 anyos feneixió per un cancer de cervix y estió donant involuntaria d'as suyas celulas cancerosas. Con ellas se desenrolló una linia de cautivo celular immortal clamada HeLa, acronimo d'o suyo nombre, con as quals s'han feito decenas de mils d'estudios scientificos.
2	8	2021	214	2 d'agosto de 1941. Naixe lo biologo Jules Hoffmann. Va recebir lo Premio Nobel per los suyos estudios en o campo d'a immunolochía. Estes treballos van revolucionar la comprensión d'o sistema immune per medio d'o descubrimiento de principios fundamentals pa la suya activación.
3	8	2021	215	3 d'agosto de 1958. Lo submarino atomico Nautilus pasa baixo la crosta chelada de l'oceano Arctico, dende l'oceano Pacifico dica l'Atlantico.
4	8	2021	216	4 d'agosto de 1932. Naixe la informatica Frances Elizabeth Allen. En 2006 va estar la primer muller en ganar lo Premio Turing.
5	8	2021	217	5 d'agosto de 2013. Una companyía chaponesa desenrolla una tireta reutilizable pa tractar la hipertensión arterial cronica per medio d'a liberación contina de bisoprolol.
6	8	2021	218	6 d'agosto de 1991. Lo scientifico d'a computación Tim Berners-Lee mete en linia lo primer servidor web. Este servidor se trobaba en a Organización Europea pa la Investigación Nucleyar (CERN).
7	8	2021	219	7 d'agosto de 1933. Naixe la politologa Elinor Ostrom. Fue la primer muller en obtener lo Premio Nobel d'Economía, en 2009. Estudió cómo las personas interactúan pa mantener a largo plazo los nivels de producción de recursos comuns.
8	8	2021	220	8 d'agosto de 1948. Naixe la inchenyera y cosmonauta Svetlana Savítskaya. Va estar la primer muller en fer dos viaches a lo espacio exterior y en caminar per este.
9	8	2021	221	9 d'agosto de 1966. Naixe l'investigador Glenn Postolski. Los suyos treballos en o campo d'as Sciencias Socials se centran en as politicas de medios masivos y lo dreito a la comunicación.
10	8	2021	222	10 d'agosto de 2017. Un equipo d'o IGME obtiene la primer seqüencia d'imachens acusticas d'as plumas volcanicas que s'emiten mientres la erupción d'un volcán submarino. Lo estudio se va fer cerca d'a isla d'El Hierro.
11	8	2021	223	11 d'agosto de 1858. Naixe lo Premio Nobel Christiaan Eijkman. Ye conoixiu per estar lo descubridor d'a importancia d'as vitaminas en a dieta. Descubrió la vitamina B1.
12	8	2021	224	12 d'agosto de 1898. Naixe la cheologa marina María Vasílievna Kliónova. Va estar la primer muller en investigar l'Antarctida.
13	8	2021	225	13 d'agosto de 1797. Naixe l'inchenyero y cheologo Casiano de Prado. En 1862, participó en o descubrimiento d'os primers trobos paleoliticos d'a peninsula Iberica, en a val d'o Manzanares.
14	8	2021	226	14 d'agosto de 1777. Naixe Hans Christian Oersted. Ye lo fisico que descubrió l'electromagnetismo.
15	8	2021	227	15 d'agosto de 1896. Naixe la bioquimica Gerty Cori. Chunto a lo suyo hombre Carl, descubrió lo mecanismo d'a conversión catalitica d'o glucocheno (lo ciclo de Cori). Fue la primer muller en ganar lo Premio Nobel en Fisiolochía y Medicina.
16	8	2021	228	16 d'agosto de 1884. Naixe lo pionero d'a sciencia ficción Hugo Gernsback. Lo suyo enchenyo y imachinación van estar desbordants y va rechistrar buena cosa de patents. Per eixemplo: un estrumento pa captar millor lo son en a radio, un nuevo metodo de depilación sin cera u una plataforma d'aterrizache pa maquinas voladeras.
17	8	2021	229	17 d'agosto de 1737. Naixe l'agronomo, hichienista y nutricionista Antoine Parmentier. Gracias a lo suyo treballo, s'anuloron las leis que prohibiban lo cautivo d'a trunfa. Dica alavez, quasi totz los países europeu consideraban que la trunfa no yera comestible.
18	8	2021	230	18 d'agosto de 1824. S'estableix lo Reyal Conservatorio d'Artes y Oficios, que almagazena tota la información tecnolochica y ye lo rechistro d'a propiedat intelectual.
19	8	2021	231	19 d'agosto de 1790. Naixe lo relochero Edward John Dent. Ye reconoixiu per la creación de reloches de gran precisión y cronometros marinos. Entre los suyos reloches mas famosos ye lo Big Ben de Londra.
20	8	2021	232	20 d'agosto de 1994. Lo continent americano queda declarau libre de poliomielitis gracias a las campanyas de vacunación.
21	8	2021	233	21 d'agosto de 1961. Naixe la neurobiologa Mara Dierssen. Ye una experta mundial en o campo d'a neurobiolochía y la farmacolochía, y una d'as investigadoras mas destacadas en o sindrome de Down.
22	8	2021	234	22 d'agosto de 1945. Muere la fisiologa Ida Henrietta Hyde. Va desenrollar un microelectrodo prou potent como pa estimular teixius y pro chicot como pa extrayer teixiu d'una celula.
23	8	2021	235	23 d'agosto de 1931. Naixe lo microbiologo Hamilton U. Smith. Recibió lo Premio Nobel per los suyos treballos sobre enzimas de restricción, capables de tallar los acidos nucleicos en puntos concretos.
24	8	2021	236	24 d'agosto de 1890. Naixe la bacteriologa Pearl Louella Kendrick. Ye conoixida per desenrollar la primer vacuna contra la tosferina. Lo va fer en colaboración con a experta en salut publica Grace Eldering y la quimica Loney Gordon.
25	8	2021	237	25 d'agosto de 1900. Naixe lo Premio Nobel Hans Adolf Krebs. Dio nombre a lo ciclo de Krebs,  una rota metabolica que permite la obtención d'enerchía pa las celulas aerobias.
26	8	2021	238	26 d'agosto de 1860. Naixe l'inchenyero y arqueologo Luis Siret y Cels. Va descubrir los primers chacimientos d'a cultura argarica en o sudeste espanyol. La sociedat argarica va estar una d'as de mayor relevancia en a Europa d'o III y II milenio a.e.c.
27	8	2021	239	27 d'agosto de 1956. La central nucleyar de Calder Hall esdeviene a primera d'o Reino Uniu en furnir electricidat a la población civil.
28	8	2021	240	28 d'agosto de 2013. Se cautivan cerebros humans en miniatura, d'a grandaria d'un lulo de bisalto, a partir de celulas mai.
29	8	2021	241	29 d'agosto de 2019. Lo mayor estudio realizau pa esbrinar la importancia d'os chens en a conducta sexual confirma que no i hai nomás un chen d'a homosexualidat y posa de manifiesto la complexidat d'a sexualidat humana.
30	8	2021	242	30 d'agosto de 1984. La nau espacial Discovery despega per primer vegada. Va alcanzar a fer 39 misions pa la NASA.
31	8	2021	243	31 d'agosto de 1912. Naixe l'investigador Robert F. Borkenstein. Investigó la influencia d'o consumo de alcol en os accidents de trafico. Inventó l'alcolimetro, un estrumento revolucionario pa medir lo nivel d'alcol en l'aire espirau.
1	9	2021	244	1 de setiembre de 1914. Muere Martha, la zaguer paloma migratoria (Ectopistes migratorius). Teneba 29 anyos y viviba en cautividat en o zoolochico de Cincinnati (EUA). En nomás un sieglo pasó d'estar l'au mas abundant de Norteamerica a extinguir-se.
2	9	2021	245	2 de setiembre de 1948. Naixe la profesora de secundaria Christa Corrigan McAuliffe. Va estar triada entre mas d'11.000 solicitants pa participar en o Prochecto «Profesor en o Espacio» d'a NASA. Christa heba planiau de fer experimentos y amostrar licions dende lo espacio. Lo transbordador espacial en o qual viachaba va esclatar a los 72 segundos d'o despegue.
3	9	2021	246	3 de setiembre de 1938. Naixe lo quimico Ryōji Noyori. Ganó lo Premio Nobel per las suyas investigacions sobre la catalisi. Los suyos metodos se fan servir, per eixemplo, pa la producción de mentol.
4	9	2021	247	4 de setiembre de 1998. Larry Page y Sergei Brin fundan Google. Van empecipiar a desenrollar lo buscador en 1996 como un prochecto d'investigación, quan es dos yeran estudiants de doctorau.
5	9	2021	248	5 de setiembre de 1885. S'instala la primer benzinera. Fue en un garache d'Indiana (Estaus Unius).
6	9	2021	249	6 de setiembre de 1860. Naixe la sociologa y Premio Nobel d'a Paz Jane Addams. Va estar pionera en a profesión de treballo social y va establir la casa d'acullida Hull House, que tamién serviba como institución sociolochica pa mullers. Los suyos treballos van tener gran influencia sobre la escuela de sociolochía de Chicago.
7	9	2021	250	7 de setiembre de 2016. Investigadors d'o IGME, l'Instituto de Sciencias d'o Mar (CSIC) y la Universidat de Las Palmas de Gran Canaria descubren que la isla d'El Hierro perdió lo 40% d'o suyo volumen mientres una enorme esbalzada de tierra. Lo megaeslisamiento ocurrió fa 80.000 anyos.
8	9	2021	251	8 de setiembre de 1871. Naixe la inventora y pianista Mary Elizabeth Hallock-Greenewalt. Las suyas patents van permitir lo desenrollo de Sarabet, un «organo de color». Este estrumento emitiba luces de colors con intensidatz y matices que yeran sincronizadas con a mosica.
9	9	2021	252	9 de setiembre de 1936. Naixe la microbiologa molecular Daisy Roulland-Dussoix. Colaboró en o descubrimiento d'as enzimas de restricción.
10	9	2021	253	10 de setiembre de 1984. Se posa a punto la tecnica de ditalada chenetica, que permite d'identificar a las personas seguntes lo suyo ADN. Esta tecnica se va encomenzar a fer servir en criminolochía poco dimpuesas.
11	9	2021	254	11 de setiembre de 1942. Naixe la economista y historiadora economica Deirdre McCloskey. Las suyas investigacions incluyen lo estudio d'os orichens d'o mundo moderno, lo mal uso d'a significación estatistica en a economía y atras sciencias, y lo estudio d'o capitalismo.
12	9	2021	255	12 de setiembre de 1958. L'inchenyero electrico Jack Kilby presenta lo primer circuito integrau d'o mundo. Los circuitos integraus tamién se conoixen como chips u microchips.
13	9	2021	256	13 de setiembre de 1956. La empresa IBM presenta lo primer ordinador comercial que feba servir almagazenamiento en disco.
14	9	2021	257	14 de setiembre de 1849. Naixe lo fisiologo y Premio Nobel Iván Pavlov. Va descrebir en cans lo modelo de estimulo-respuesta u condicionamiento de Pávlov.
15	9	2021	258	15 de setiembre de 1885. Constantin Fahlberg patenta la sacarina. Este endulzant se sintetizó per primer vegada a partir de derivaus d'o gudrón d'hulla.
16	9	2021	259	16 de setiembre de 1884. Se fa la primer operación baixo anestesia local. Gracias a lo suyo exito, va prencipiar lo suyo uso cheneralizau en odontolochía.
17	9	2021	260	17 de setiembre de 1857. Naixe lo fisico y matematico Konstantín Tsiolkovski. Yera sordo dende los 10 anyos y autodidacta de tot. Los suyos treballos permitioron de meter en orbita lo primer satelite artificial y lo primer viache d'una persona a lo espacio.
18	9	2021	261	18 de setiembre de 1819. Naixe lo fisico Jean Foucault. Va inventar lo chiroscopio y la pendola que contrimuestra la rotación d'a Tierra.
19	9	2021	262	19 de setiembre de 1991. Se descubren las restas momificadas d'una persona d'o paleolitico (Ötzi) en a chelera Similaun d'os Alpes, en a buega italo-austriaca.
20	9	2021	263	20 de setiembre de 1906. Naixe la matematica Vera Faddéyeva. Va publicar beluns d'os primers treballos sobre alchebra linial.
21	9	2021	264	21 de setiembre de 1866. Naixe lo medico y microbiologo Charles Nicolle. Ganó lo Premio Nobel en descubrir que los pegollos yeran los principals transmisors d'o tifus.
22	9	2021	265	22 de setiembre de 1863. Naixe lo microbiologo Alexandre Yersin. Va estar codescubridor d'a bacteria responsable d'a peste bubonica, que se diz Yersinia pestis en a suya honor.
23	9	2021	266	23 de setiembre de 1889. Se funda Nintendo. En os suyos inicios yera una fabrica de barallas de cartas chaponesas. En 1975 principió a desenrollar videochuegos y hue ye una d'as mayors empresas d'o mundo de hardware y software d'entretenimiento.
24	9	2021	267	24 de setiembre de 1905. . Naixe lo medico y scientifico espanyol Severo Ochoa. Va ganar lo Premio Nobel per los suyos estudios pioners sobre la sintesi de l'acido ribonucleico (ARN).
25	9	2021	268	25 de setiembre de 1899. Naixe la neurologa Margaret Kennard. Ye conoixida per los suyos estudios sobre los efectos d'o danyo neurolochico en os primates.
26	9	2021	269	26 de setiembre de 2013. Lo Curiosity Rover d'a NASA detecta una gran cantidat d'augua de facil acceso en o crater Gale de Marte.
27	9	2021	270	27 de setiembre de 1818. Naixe l'inventor Cosme García. Fue lo primer espanyol en patentar un prototipo de submarino. Malas que lo construyió, este submerchible se prebó con exito en o puerto d'Alicant en 1860.
28	9	2021	271	28 de setiembre de 1889. La primer Conferencia Cheneral de Pesos y Midas define la longaria d'un metro como la distancia entre dos linias en una barra fabricada con una aleación de platino con 10% de iridio, medida en o punto de fusión d'o chelo.
29	9	2021	272	29 de setiembre de 1938. Naixe lo fisico Enrico Fermi. En 1938, recibió lo Premio Nobel de Fisica per los suyos treballos sobre radioactividat inducida. Quatro anyos dimpués, realizó la primera reacción nucleyar d'orichen humano.
30	9	2021	273	30 de setiembre de 2009. L'Observatorio Astronomico de Mallorca anuncia lo descubrimiento d'a cometa '2009QG31 La Sagra', dillá d'a orbita de Marte.
1	10	2021	274	1 d'octubre de 1883. Se fa lo primer intento de comunicación per telefono en Espanya. La linia yera entre lo Palacio Reyal y los Ministerios en Madrid.
2	10	2021	275	2 d'octubre de 1846. Encomienza a funcionar la linia de telegrafía optica de Castiella, que iba dende Madrid dica Irún. Va estar ideada per José María Mathé.
3	10	2021	276	3 d'octubre de 1946. La quimica y cristalografa Rosalind Franklin publica la suya tesi doctoral sobre quimica d'o carbón. Lo treballo estió clau pa comprender la estructura molecular de l'ADN.
4	10	2021	277	4 d'octubre de 1949. Naixe lo bioquimico Mariano Barbacid. Va isolar lo primer oncochén humano (H-ras). Los oncochens son los responsables de que una celula normal se transforme en una celula maligna que esdevendrá un cancer.
5	10	2021	278	5 d'octubre de 1963. Naixe lo microbiologo Francisco Juan Martínez Mojica. Descubrió las seqüencias repetidas CRISPR en arqueas. La tecnolochía CRISPR-Cas d'edición chenetica se basa en parte en ixe descubrimiento.
6	10	2021	279	6 d'octubre de 1897. Naixe la bioquimica Florence Barbara Seibert. Va desenrollar un metodo pa purificar la proteína derivada d'a tuberculina (PPD-S). Esto va permitir la creación d'un test fiable pa la tuberculosi.
7	10	2021	280	7 d'octubre de 1948. Naixe la naturalista y escritora Diane Ackerman. Las suyas obras de divulgación scientifica unen la poesía y un estilo sencillo, lo qual li ha proporcionau un gran exito editorial.
8	10	2021	281	8 d'octubre de 1958.  Lo cirurchano sueco Ake Senning implanta lo primer marcapasos.
9	10	2021	282	9 d'octubre de 1902. La comunidat scientifica internacional reconoixe l'autenticidat de l'arte paleolitico d'a espelunga de Altamira. Estas pinturas heban estau descubiertas per la nina María Sanz de Sautuola quan visitaba la espelunga en companyía de su pai Marcelino.
10	10	2021	283	10 d'octubre de 1966. Naixe la quimica Carolyn Bertozzi. Va estudiar lo papel d'os glucidos en malotías como lo cancer, l'artritis u la tuberculosi.
11	10	2021	284	11 d'octubre de 1755. Naixe lo quimico Fausto Delhuyar. Chunto a lo suyo chirmán Juan José, tamién quimico, fueron los primers en isolar lo wolframio (numero atomico 74 en a Tabla Periodica). Este metal ye bien escaso y muito cudiciau per las suyas multiples aplicacions.
12	10	2021	285	12 d'octubre de 1920. Naixe la microbiologa Leslie Barnett. Va colaborar en beluns d'os abances y descubrimientos mas importants sobre la estructura y las funcions d'os chens.
13	10	2021	286	13 d'octubre de 1914. Garret Morgan patenta la careta de gas. Uns anyos dimpués, este inventor creó lo semaforo automatico con luz d'alvertencia.
14	10	2021	287	14 d'octubre de 1865. Naixe la chenetista Edith Rebecca Saunders. Va representar un paper important en o redescubrimiento d'as leis de l'herencio mendeliano y la comprensión d'a chenetica d'as plantas.
15	10	2021	288	15 d'octubre de 1902. Naixe la medica Amparo Poch y Gascón. S'especializó en puericultura y fació una gran fayena educativa entre las clases socials mas modestas pa privar malotías de tipo venerio.
16	10	2021	289	16 d'octubre de 1969. Doñana se convierte en Parque Nacional. La suya marisma ye puesto de paso, cría y hibernada pa milars d'aus europeas y africanas.
17	10	2021	290	17 d'octubre de 1919. Prencipia a funcionar la primer linia de metro d'Espanya. Discurriba entre la Puerta d'o Sol y Quatre Camins, en Madrid.
18	10	2021	291	18 d'octubre de 1799. Naixe lo quimico Christian Schoenbein. Va descubrir la nitrocelulosa y va posar nombre a l'ozono.
19	10	2021	292	19 d'octubre de 1924. Naixe la patologa Rosemary Bamforth. Establió lo vinclo entre la muerte per cancer de treballadors de barcos y la exposición a l'amianto.
20	10	2021	293	20 d'octubre de 1850. Naixe la naturalista Alice Blanche Balfour. Va treballar en o campo d'a entomolochía y va estar pionera en chenetica. Va estudiar cómo s'hereda lo patrón de rayas d'as zebras.
21	10	2021	294	21 d'octubre de 1879. Thomas Edison presenta la bombilla electrica.
22	10	2021	295	22 d'octubre de 1949. Naixe lo medico Rafael Matesanz. En 1989 va fundar la Organización Nacional de Trasplants (ONT), en do se van establir los protocolos responsables de que Espanya sía lider mundial en trasplants.
23	10	2021	296	23 d'octubre de 1887. L'Armada Espanyola prencipia a construyir lo submarino Peral. Este submerchible torpedero a propulsión electrica estió lo primer submarino militar d'a historia
24	10	2021	297	24 d'octubre de 1924. Naixe la bioquimica y especialista en cereals Evangelina Villegas. Con o suyo colega Surinder K. Vasal, va desenrollar la proteína de panizo d'alta calidat, per lo qual obtenioron lo Premio Mundial d'Alimentos
25	10	2021	298	25 d'octubre de 1906. Santiago Ramón y Cajal recibe la notificación de que heba ganau lo premio Nobel de Medicina. Per lo que pareix, la suya primer reacción estió comentar que se tractaba de una chanza d'os estudiants. A l'atro'l día lo leyió en os periodicos.
26	10	2021	299	26 d'octubre de 1878. Naixe lo matematico Sixto Camera Tecedor. Va estar cofundador de l'Asociación Espanyola pa lo Progreso d'as Sciencias, la Sociedat Matematica Espanyola y lo Laboratorio y Seminario Matematico d'a Chunta pa l'Ampliación d'Estudios.
27	10	2021	300	27 d'octubre de 1904. Philip Downing inventa l'apartau de correus, encara en uso en l'actualidat.
28	10	2021	301	28 d'octubre de 1848. S'inaugura lo primer ferrocarril d'a peninsula iberica. Connectaba Barcelona con Mataró y la suya construcción va obligar a perforar lo primer tunel ferroviario d'Espanya.
29	10	2021	302	29 d'octubre de 1969. Dos ordinadors de diferents universidatz californianas se connectan y ninvian un mensache a traviés d'un nuevo protocolo, ARPANET. Este ret ye lo precursor d'internet.
30	10	2021	303	30 d'octubre de 1900. Naixe lo scientifico Ragnar Granit. Va ganar lo Premio Nobel per los suyos descubrimientos d'os procesos fisiolochicos y quimicos en o uello.
31	10	2021	304	31 d'octubre de 1798. John Dalton descubre la discromatopsia. Esta malotía d'a vista se conoixe vulgarment como daltonismo.
1	11	2021	305	1 de noviembre de 1952. S'aísla per primer vegada l'elemento quimico con numero atomico 100. Lo suyo nombre (fermio) ye un homenache a lo fisico Enrico Fermi.
2	11	2021	306	2 de noviembre de 1919. Naixe Marie Morisawa, una d'as fundadoras d'a cheomorfolochía ambiental. La cheomorfolochía une cheografía y cheolochía pa estudiar las formas d'a superficie terrestre y entender la suya formación y comportamiento actual.
3	11	2021	307	3 de noviembre de 1957. Laika viacha ta lo espacio a bordo d'o Sputnik 2. Se convirtió asinas en o primer animal en fer un vuelo espacial.
4	11	2021	308	4 de noviembre de 2008. Un equipo d'investigación d'o IGME da a conoixer lo chacimiento d'ambre cretacico d'El Soplao. Tiene una dimensión y riqueza excepcionals y lo suyo ambre azul-porpra amuestra una luminiscencia sin igual en o mundo.
5	11	2021	309	5 de noviembre de 1794. La quimica Elizabeth Fulhame publica «Un asayo sobre la combustión». Fue lo primer eixemplo de catalisi que se describió.
6	11	2021	310	6 de noviembre de 1935. L'inchenyero Edwin Armstrong presenta lo estudio titulau «Un metodo de reducción de molestias en a radio per medio d'un sistema de modulación per freqüencia». Se va crear asinas la radio FM (freqüencia modulada).
7	11	2021	311	7 de noviembre de 1867. Naixe la quimica y fisica Marie Curie. Cunyó lo termen radioactividat y estió la primer persona en recibir dos premios Nobel en distintas especialidatz (Fisica y Quimica).
8	11	2021	312	8 de noviembre de 1878. Naixe la paleontologa y zoologa Dorothea Bate. Va estar pionera en zooarqueolochía y, chunto a Dorothy Garrod, van trobar las restas fosils de buena cosa d'especies que no heban estau descritas antes.
9	11	2021	313	9 de noviembre de 1795. Naixe lo cirurchano James Barry. Fue medico de l'Armada britanica y treballó pa amillorar las condicions d'os soldaus ferius. Realizó la primera cesaria exitosa d'a qual se tiene constancia en Africa.
10	11	2021	314	10 de noviembre de 1983. Lo estudiant de doctorau Fred Cohen crea un programa informatico que ye capable d'instalar-se ell mesmo, replicar-se y propagar-se a atras maquinas. Va naixer asinas lo primer virus informatico.
11	11	2021	315	11 de noviembre de 1930. Naixe la fisica Mildred Dresselhaus. Ye conoixida como la reina d'a sciencia d'o carbón per los suyos notables treballos sobre lo grafito.
12	11	2021	316	12 de noviembre de 1919. Naixe la biologa molecular Grete Kellenberger-Gujer. Lo suyo prestichio deriva d'os suyos descubrimientos sobre la recombinación chenetica y la restricción de l'ADN.
13	11	2021	317	13 de noviembre de 2013. La NASA publica un video que presenta a Marte como podría haber estau fa 4.000 millons d'anyos, con ciels azuls y augua.
14	11	2021	318	14 de noviembre de 1863. Naixe lo quimico Leo Baekeland. Va inventar la baquelita, lo primer plastico sintetico. Lo suyo baixo coste y versatilidat la van fer muito popular.
15	11	2021	319	15 de noviembre de 1873. Naixe la medica Sara Josephine Baker. Realizó importants contribucions pa arrebaixar la taxa de mortalidat infantil.
16	11	2021	320	16 de noviembre de 1940. Naixe la fisica María Josefa Yzuel Giménez. La suya investigación s'ha centrau en o campo d'a optica y ha recibiu buena cosa de distincions a nivel nacional y internacional.
17	11	2021	321	17 de noviembre de 2015. Un total de 195 estaus ratifican la creación d'os Cheoparques Mundials d'a UNESCO. Se tracta de puestos con un patrimonio cheolochico de relevancia internacional que s'emplegan pa promover lo desenrollo sostenible d'as comunidatz que habitan en ells.
18	11	2021	322	18 de noviembre de 2010. A.S.U.R. lanza la primer edición d'o Calandario Scientifico Escolar (en Romanía).
19	11	2021	323	19 de noviembre de 2006. La companyía chaponesa de videochuegos Nintendo lanza a lo mercau la consola Wii.
20	11	2021	324	20 de noviembre de 1985. Lo cirurchano Leonard Lee Bailey fa lo primer transplant de corazón exitoso en un recient naixiu.
21	11	2021	325	21 de noviembre de 2013. L'observatorio IceCube d'o Polo Sud detecta neutrinos d'alta enerchía d'orichen extraterrestre. Dimanan de difuera d'o nuestro sistema solar.
22	11	2021	326	22 de noviembre de 2013. Un equipo d'investigación d'a Universidat de Bönn descubre un chen d'orichen neandertal en personas actuals. Se tracta d'un chen d'a immunidat que permite reconoixer intrusos periglosos y desfender-se d'ells per medio d'una respuesta immune.
23	11	2021	327	23 de noviembre de 2002. Muere lo bioquimico Ángel Martín Municio, lo primer miembro espanyol d'a Organización Europea de Biolochía Molecular. Fue president d'a Reyal Academia de Sciencias Exactas, Fisicas y Naturals, per 17 anyos.
24	11	2021	328	24 de noviembre de 2021. Día d'a evolución. Se commemora la publicación en 1859 d'o libro «L'orichen d'as especies», de Charles Darwin.
25	11	2021	329	25 de noviembre de 1884. Se patenta un metodo pa producir leit evaporada, pa poder conservar la leit mas tiempo. Ixe mesmo día, se patenta tamién una maquina pa esterilizar las latas an que se conservaba esta leit.
26	11	2021	330	26 de noviembre de 1857. Naixe lo lingüista Ferdinand de Saussure. Ye reconoixiu como lo pionero d'a lingüistica scientifica.
27	11	2021	331	27 de noviembre de 1895. Alfred Nobel signa lo suyo testamento. En ell establiba la creación d'un fondo que s'emplegaría pa atorgar cinco premios anyals: los Premios Nobel.
28	11	2021	332	28 de noviembre de 1920. Naixe la quimica Sagrario Ramírez Gallardo. Va inventar y patentar la benzina solida.
29	11	2021	333	29 de noviembre de 1926. Naixe la astronoma Dilhan Eryurt. Lo suyo treballo proporcionó información crucial a la NASA pa modelar lo impacto solar en l'entorno lunar. Fue premiada per la suya contribución en l'alunizache de l'Apolo 11.
30	11	2021	334	30 de noviembre de 1720. Naixe la matematica y escritora María Andresa Casamayor y de la Coma. Va estar autora d'o «Tirocinio Arithmetico», obra pa amostrar matematicas dende y pa la vida diaria. Va publicar este libro con o pseudonimo masculino Casandro Mamés de La Marca y Araioa, usando las letras d'o suyo nombre en diferent orden.
1	12	2021	335	1 d'aviento de 1913. Naixe la psicologa Mary Ainsworth. Chunto a John Bowlby, desenrolloron la teoría de l'aferramiento.
2	12	2021	336	2 d'aviento de 1942. Enrico Fermi mete en funcionamiento la Chicago Pile-1, lo primer reactor nucleyar artificial d'o mundo. Lo reactor yera formau per una pila d'uranio y bloques de grafito.
3	12	2021	337	3 d'aviento de 1842. Naixe la quimica y ecologa Ellen Swallow Richards.  Fue una d'as fundadoras d'a hichiene ambiental, fase previa a la ecolochía moderna.
4	12	2021	338	4 d'aviento de 1844. Naixe Augusto Arcimís. Va estar lo primer meteorologo profesional espanyol y lo primer director de l'Instituto Central Meteorolochico (agora Achencia Estatal de Meteorolochía).
5	12	2021	339	5 d'aviento de 1854. Aaron H. Allen patenta la butaca con asiento abatible. Hue en día, esta mena de butacas se fan servir en quasi totz los teatros y auditorios d'o mundo.
6	12	2021	340	6 d'aviento de 1888. Naixe la zoologa Libbie Henrietta Hyman. La suya obra en seis volumens «Los invertebraus» sigue estando un treballo de referencia en l'actualidat.
7	12	2021	341	7 d'aviento de 1949. La mayestra Ángela Ruiz Robles patenta la Enciclopedia Mecanica. Este invento se considera lo precursor d'o libro electronico. Incluyiba una fuerte perspectiva d'atención a la diversidat, con a posibilidat d'amontar audios y lupas pa lo alumnau con problemas d'acceso.
8	12	2021	342	8 d'aviento de 2013. En a Universidat de Lyon s'amuestra un nuevo metodo pa extrayer hidrocheno d'as penyas y l'augua. Esta tecnica podría convertir-se en una nueva fuent d'enerchía verde.
9	12	2021	343	9 d'aviento de 1979. S'erradica per primer vegada una malotía. Ye la picueta y s'aconsiguió gracias a la vacunación.
10	12	2021	344	10 d'aviento de 1823. La paleontologa Mary Anning descubre lo primer esqueleto completo d'un plesiosaurio. Este gran reptil marino va vevir a primers d'o Churasico.
11	12	2021	345	11 d'aviento de 1863. Naixe la astronoma Annie Jump Cannon. Descubrió 300 estrelas variables y lo suyo treballo de catalogación estió fundamental pa l'actual clasificación estelar.
12	12	2021	346	12 d'aviento de 1901. Guglielmo Marconi fa la primer comunicación radiofonica trasatlantica entre Cornuallas (Reino Uniu) y Terranova (Canadá).
13	12	2021	347	13 d'aviento de 1816. Naixe l'inventor Werner von Siemens. Ye considerau un d'os pais d'a inchenyería electrica y lo suyo apelliu ha quedau ligau pa siempre a la empresa que establió: Siemens.
14	12	2021	348	14 d'aviento de 1911. La expedición noruega dirichida per Roald Amundsen arriba ta lo Polo Sud. Per si l'equipo no aconseguiba tornar, van deixar allí una tienda con una carta en o suyo interior pa contrimostrar la suya fita.
15	12	2021	349	15 d'aviento de 2010. Ranca la Expedición de Circumnavegación Malaspina. Los buques Hespérides y Sarmiento de Gamboa (CSIC) dioron la vuelta a lo mundo pa fer investigación scientifica, formar chovens investigadors y fomentar las sciencias marinas. Lo suyo nombre ye un homenache a la expedición que dirichió Alejandro Malaspina en o sieglo XVIII.
16	12	2021	350	16 d'aviento de 1954. Tracy Hall obtiene los primers diamants sinteticos en os laboratorios de General Electrics.
17	12	2021	351	17 d'aviento de 2014. Un estudio d'o IGME y las Universidatz de Barcelona y Harvard contrimuestra la existencia de «gambas de tierra» en Araba. Estes crustacios vivioron fa 105 millons d'anyos y quedoron conservaus en ambre.
18	12	2021	352	18 d'aviento de 2019. Se describe una nueva especie de parasito en marsupials. Lo suyo nombre ye Theileria lupei en reconoixencia a l'albeitar Guadalupe Miró, per la suya contribución a lo campo d'a parasitolochía.
19	12	2021	353	19 d'aviento de 2016. La revista Nature nombra a Alexandra Elbakyan una d'as diez personas mas destacadas de l'anyo en sciencia. Alexandra ye la fundadora de Sci-Hub, una pachina web con acceso gratuito a millons d'articlos scientificos.
20	12	2021	354	20 d'aviento de 1852. Naixe lo bacteriologo Kitasato Shibasaburō. Va estar codescubridor d'a bacteria que causa la peste bubonica y va desenrollar tractamientos pa lo tetanos, la difteria y lo banzo. Tamién va dar nombre a un estrumento de laboratorio: lo matraz kitasato.
21	12	2021	355	21 d'aviento de 1773. Naixe lo botanico Robert Brown. Descubrió que las minusclas particlas suspendidas en os liquidos son en movimiento. Esto se conoixe como movimiento browniano.
22	12	2021	356	22 d'aviento de 1882. Edward Hibberd Johnson esdeviene la primer persona en o mundo que adorna lo suyo arbol de Nadal con luces electricas. En ixa epoca, yera habitual emplegar candelas, cosa que prevocaba a-saber-los fuegos.
23	12	2021	357	23 d'aviento de 1947. Los fisicos Walter Brattain y John Bardeen desenrollan lo primer transistor. Este dispositivo ye l'alazet d'o funcionamiento d'a mayoría d'os aparatos electronicos.
24	12	2021	358	24 d'aviento de 1913. Naixe la quimica Miriam Michael Stimson. Va desenrollar la tecnica de disco de bromuro de potasio. Este metodo de preparación d'as muestras millora la suya analisi per medio de espectroscopía infrarroya.
25	12	2021	359	25 d'aviento de 1901. Naixe Richard Shope, lo especialista en patolochía animal que isoló per primer vegada un influenzavirus. Estes virus causan la gripe en aus y mamifers (incluyindo los humans).
26	12	2021	360	26 d'aviento de 1780. Naixe la matematica y astronoma Mary Fairfax Greig Somerville. Va proposar la existencia d'una planeta que alteraba la orbita d'Urano. Dimpués se va contrimostrar que ixa planeta yera Neptuno.
27	12	2021	361	27 d'aviento de 1822. Naixe lo quimico y microbiologo Louis Pasteur. Contrimostró que la fermentación yera causada per microorganismos y inventó la pasteurización. Este metodo permite lo control d'os microbios en liquidos, como la leit.
28	12	2021	362	28 d'aviento de 1956. Naixe la fisica Teresa Rodrigo Anoro. Va representar un paper important en o descubrimiento d'o bosón de Higgs en l'anyo 2012. Va estar directora de l'Instituto de Fisica de Cantabria y va fer parte d'o Comité de Politica Scientifica d'o CERN.
29	12	2021	363	29 d'aviento de 1800. Naixe l'inventor Charles Goodyear. Descubrió lo proceso de vulcanización d'o caucho, con o qual se fan los pneumaticos.
30	12	2021	364	30 d'aviento de 1930. Naixe la quimica y farmaceutica Youyou Tu. Va recibir lo Premio Nobel per descubrir una nueva terapia contra la malaria.
31	12	2021	365	31 d'aviento de 2019. La Oficina d'a OMS en China recibe un aviso d'uns quantos casos de neumonía de causa desconoixida en a ciudat de Wuhan. Mas enta debant, se determinó que lo causant d'a malotía yera lo coronavirus SARS-CoV-2.
