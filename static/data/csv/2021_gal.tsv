dia	mes	agno	personaje	texto
1	1	2021	1	1 de xaneiro de 1914. Naceu Manuela Garín Pinillos, unha das pioneiras da matemática mexicana. Os seus modelos matemáticos axudaron a explicar o campo magnético da Terra.
2	1	2021	2	2 de xaneiro de 1839. Louis Daguerre tentou facer a primeira foto do espazo. Para iso utilizou un daguerrotipo e mais un telescopio, pero non tivo éxito (a foto saíu borrosa).
3	1	2021	3	3 de xaneiro de 1871. Henry Bradley patentou a primeira margarina. A súa receita estaba feita, principalmente, con aceite de algodón e graxa animal.
4	1	2021	4	4 de xaneiro de 1963. Naceu a neurocientífica May-Britt Moser. Recibiu un Premio Nobel pola súa investigación sobre as células de rede situadas no cerebro.
5	1	2021	5	5 de xaneiro de 1895. Naceu a microbióloga Rebecca Craighill Lancefield. Inventou un novo método para clasificar as bacterias do grupo Streptococcus.
6	1	2021	6	6 de xaneiro de 1838. Samuel Morse e Alfred Vail utilizaron o telégrafo en público por primeira vez. Este invento converteuse nun dos sistemas de comunicación máis populares durante décadas.
7	1	2021	7	7 de xaneiro de 1992. A empresa AT&T presentou o videófono. Foi o primeiro teléfono con pantalla de vídeo.
8	1	2021	8	8 de xaneiro de 1988. A Base Antártica Española Xoán Carlos I quedou inaugurada. Esta base científica está xestionada polo CSIC e localízase na illa Livingston da Antártida.
9	1	2021	9	9 de xaneiro de 1923. O inventor Juan de la Cierva utilizou con éxito o autoxiro. Esta aeronave é unha mestura de avión e helicóptero.
10	1	2021	10	10 de xaneiro de 1860. O metro de Londres quedou inaugurado. Este metro é o sistema de transporte público baixo terra máis antigo do mundo.
11	1	2021	11	11 de xaneiro de 1907. Naceu a inmunóloga Mary Shaw Shorb. Mary desenvolveu unha técnica para analizar a vitamina B12. Con isto contribuíu a combater a anemia perniciosa.
12	1	2021	12	12 de xaneiro de 1925. Naceu o veterinario Miguel Cordero del Campillo. Foi unha autoridade mundial no eido da parasitoloxía. Tivo un papel chave no nacemento da Universidade de León.
13	1	2021	13	13 de xaneiro de 1927. Naceu o biólogo Sydney Brenner. Recibiu un Premio Nobel polas súas investigacións sobre a regulación xenética do desenvolvemento e a morte celular.
14	1	2021	14	14 de xaneiro de 1973. Elvis Presley realizou o primeiro concerto transmitido por vía satélite. Fíxose desde o Centro Internacional de Honolulu e púidose ver en 40 países.
15	1	2021	15	15 de xaneiro de 1826. Naceu a asistente científica Marie Pasteur. Traballou como asistente e colaboradora de Louis Pasteur, con quen estaba casada. O seu apoio foi esencial nas descubertas do investigador.
16	1	2021	16	16 de xaneiro de 1932. Naceu a zoóloga Dian Fossey. Foi unha observadora paciente do comportamento dos gorilas e fundou o Centro de Investigación de Karisoke (Ruanda). Este centro é a maior esperanza para a conservación dos gorilas de montaña.
17	1	2021	17	17 de xaneiro de 1897. Naceu a física Caroline Emilie Bleeker. Os seus estudos máis coñecidos inclúen o deseño e a fabricación de instrumentos ópticos.
18	1	2021	18	18 de xaneiro de 1969. Un equipo de astronomía da Universidade de Arizona detectou os sinais ópticos dun púlsar por primeira vez.
19	1	2021	19	19 de xaneiro de 1915. Georges Claude patentou o primeiro tubo de neon. Este invento popularizouse con rapidez grazas ao seu uso en carteis publicitarios.
20	1	2021	20	20 de xaneiro de 1944. Fundouse a Estación de Bioloxía Experimental de Cogullada (coñecida actualmente como Estación Experimental de Aula Dei). O obxectivo deste instituto do CSIC é mellorar a competitividade e sostibilidade do sector agrícola.
21	1	2021	21	21 de xaneiro de 1865. Naceu Sophia Jex-Blake, quen é coñecida como unha das sete de Edimburgo. Dirixiu a campaña para asegurar o acceso das mulleres á educación universitaria e despois estudou Medicina.
22	1	2021	22	22 de xaneiro de 1909. Naceu o farmacéutico e biólogo Faustino Cordón. As súas investigacións estiveron centradas no campo da evolución. En 1979 creou a Fundación para a Investigación sobre a Bioloxía Evolucionista.
23	1	2021	23	23 de xaneiro de 1921. Naceu a arqueóloga Marija Gimbutas. Propuxo a hipótese de Kurgan. Esta hipótese combinou a arqueoloxía e a lingüística para localizar a sede orixinaria dos pobos que falaban o idioma protoindoeuropeo.
24	1	2021	24	24 de xaneiro de 1809. Naceu a naturalista Mariano de la Paz Graells. Describiu novas especies de insectos, entre as que salienta a magnífica bolboreta isabelina (Graellsia isabelae).
25	1	2021	25	25 de xaneiro de 1235. Posible data de nacemento de Ramón Llul. O seu escrito titulado A árbore da ciencia é o primeiro tratado científico sobre natureza en España.
26	1	2021	26	26 de xaneiro de 1941. Naceu a bioquímica Joan Elaine Argetsinger Steitz. Gañou sona internacional polos seus descubrimentos sobre o ARN.
27	1	2021	27	27 de xaneiro de 1876. O enxeñeiro eléctrico Elisha Gray solicitou a patente do telégrafo musical. Foi un dos primeiros instrumentos musicais eléctricos.
28	1	2021	28	28 de xaneiro de 2013. A supercomputadora IBM Sequoia bateu un récord de cálculo ao modelar un motor para un jet experimental. Para iso contou coa axuda de máis dun millón de núcleos de procesamento.
29	1	2021	29	29 de xaneiro de 1947. Naceu a bióloga e médica Linda Brown Buck. Gañou un Premio Nobel polo seu descubrimento dos receptores do olfacto e a organización do sistema olfactivo.
30	1	2021	30	30 de xaneiro de 1975. O escultor Ernő Rubik solicitou a patente do cubo máxico. Este invento coñécese actualmente como o cubo de Rubik.
31	1	2021	31	31 de xaneiro de 1925. Naceu Manuel Jalón. Realizou numerosas patentes, incluídos numerosos instrumentos tan coñecidos como a fregona ou a xiringa hipodérmica dun só uso.
1	2	2021	32	1 de febreiro de 1949. Entrou en funcionamento o telescopio Hale, o máis grande do mundo nese momento (200 polgadas).
2	2	2021	33	2 de febreiro de 1939. Naceu a biotecnóloga Mary-Dell Chilton. Foi unha das fundadoras da biotecnoloxía moderna en plantas.
3	2	2021	34	3 de febreiro de 1900. Naceu Juana Álvarez-Prida y Vega. Foi unha das primeiras químicas españolas. En 1990 recibiu o primeiro Premio á Muller Progresista na Ciencia.
4	2	2021	35	4 de febreiro de 1896. Thaddeus Cahill solicitou a patente do telarmonio, o primeiro instrumento musical enteiramente electrónico e polifónico. O primeiro prototipo pesaba 200 toneladas e tiña unha lonxitude de 18 metros de longo.
5	2	2021	36	5 de febreiro de 1949. Naceu a paleontóloga Nieves López Martínez. Foi recoñecida internacionalmente como experta na evolución dos lagomorfos (coellos, lebres e picas) e nos eventos bióticos​ e ambientais relacionados coa extinción masiva do Cretácico-Terciario.
6	2	2021	37	6 de febreiro de 2014. A NASA publicou a primeira imaxe tomada polo Rover Curiosity: a imaxe da Terra e a Lúa no ceo de Marte.
7	2	2021	38	7 de febreiro de 1824. Naceu William Huggins. Revolucionou a astronomía ao aplicar métodos para determinar a composición química das estrelas.
8	2	2021	39	8 de febreiro de 1825. Naceu Henry Bates. Descubriu que, para se protexer dos depredadores, algunhas bolboretas inofensivas se asemellan moito a outras especies que son tóxicas (mimetismo batesiano).
9	2	2021	40	9 de febreiro de 1859. Naceu o construtor de órganos Robert Hope-Jones. Desenvolveu un órgano de teatro para acompañar as películas mudas. Baseándose no seu mecanismo, patentou o diáfono, que é a potente sirena que se sitúa onda os faros e pode guiar os barcos na néboa.
10	2	2021	41	10 de febreiro de 1996. En Estados Unidos, a supercomputadora IBM Deep Blue derrotou por vez primeira a Garry Kasparov, campión mundial de xadrez.
11	2	2021	42	11 de febreiro de 1939. Lise Meitner publicou o primeiro descubrimento de fisión nuclear de uranio cando absorbe un neutrón adicional.
12	2	2021	43	12 de febreiro de 1809. Naceu Charles Darwin, o famoso naturalista que elaborou a teoría da evolución mediante selección natural.
13	2	2021	44	13 de febreiro de 1946. Naceu a matemática Pilar Bayer. En 1986 fundou o Seminario de Teoría de Números de Barcelona, no cal se enmarca a súa actividade investigadora.
14	2	2021	45	14 de febreiro de 2005. Un equipo de investigadores do CSIC obtivo e secuenciou ADN dun individuo neandertal procedente do xacemento de El Sidrón.
15	2	2021	46	15 de febreiro de 2001. Publicouse en Nature (e ao día seguinte en Science) a secuenciación e análise inicial do xenoma humano.
16	2	2021	47	16 de febreiro de 2005. Entrou en vigor o Protocolo de Quioto, convenio mundial para reducir as emisións de gases de efecto invernadoiro.
17	2	2021	48	17 de febreiro de 1874. Naceu a xeóloga Ida Helen Ogilvie. Descubriu propiedades da lava e os efectos da aridez sobre a erosión dos solos.
18	2	2021	49	18 de febreiro de 1913. O químico e Premio Nobel Frederick Soddy introduciu o termo isótopo.
19	2	2021	50	19 de febreiro de 1878. Thomas A. Edison patentou o fonógrafo.
20	2	2021	51	20 de febreiro de 2016. Investigadores do IGME descubriron a primeira barbantesa (Mantis religiosa) fósil e unha das máis antigas que se coñecen no mundo. Achouse no xacemento de ámbar de San Just, en Utrillas (Teruel), que ten unha idade duns 105 millóns de anos (período Cretácico).
21	2	2021	52	21 de febreiro de 1947. O inventor Edwin Herbert Land mostrou por primeira vez en público unha cámara instantánea de fotos, a Polaroid Land Camera.
22	2	2021	53	22 de febreiro de 1876. Fundouse a Universidade Johns Hopkins. Foi a primeira universidade dedicada especificamente á investigación médica nos Estados Unidos. A súa fundación foi posible grazas á herdanza do empresario Johns Hopkins.
23	2	2021	54	23 de febreiro de 1879. Naceu Agnes Arber, botánica especializada no estudo de plantas monocotiledóneas.
24	2	2021	55	24 de febreiro de 1938. A empresa DuPont comezou a fabricación do primeiro produto de nailon destinado á venda: un cepillo de dentes. Ata daquela fabricábanse principalmente con pelo do pescozo dos porcos.
25	2	2021	56	25 de febreiro de 1869. Naceu o químico Phoebus Levene. Descubriu a desoxirribosa, un dos compoñentes principais do ADN.
26	2	2021	57	26 de febreiro de 1958. Naceu Susan Helms, muller astronauta que bateu o récord do paseo espacial máis longo (case 9 horas).
27	2	2021	58	27 de febreiro de 1869. Naceu a patóloga Alice Hamilton. Investigou sobre doenzas industriais e axudou a conseguir condicións de traballo máis seguras.
28	2	2021	59	28 de febreiro de 1953. Francis Crick e James Watson publicaron o descubrimento da estrutura do ADN. Ambos recibiron o Premio Nobel en 1962. A súa colaboradora, Rosalind Franklin, faleceu en 1958 sen recibir recoñecemento ningún.
1	3	2021	60	1 de marzo de 1893. O Instituto Nacional de Meteoroloxía elaborou o primeiro mapa do tempo de España.
2	3	2021	61	2 de marzo de 1922. Naceu a programadora Frances Bilas Spence. Foi unha das seis programadoras orixinais da primeira computadora dixital de propósito xeral ENIAC.
3	3	2021	62	3 de marzo de 1886. Naceu a educadora e pedagoga Helen Parkhurst. Creou o Plan Dalton. Este plan baséase na ausencia de materias e no uso de guías de investigación no canto de libros de texto. A clase convértese nun laboratorio onde o alumnado completa a aprendizaxe á que se compromete mediante un «contrato» co profesorado.
4	3	2021	63	4 de marzo de 1877. Naceu o etnólogo Robert Fritz Graebner. Desenvolveu a teoría de Kulturkreis ou Círculo Cultural. Esta teoría postulaba a difusión de culturas primitivas derivadas dun só tipo arcaico.
5	3	2021	64	5 de marzo de 2013. O Proxecto Human Connectome publicou imaxes moi detalladas de cerebros humanos. Estas imaxes permitiron estudar a complexidade das estruturas cerebrais e identificar causas dos trastornos neuronais.
6	3	2021	65	6 de marzo de 1937. Naceu a enxeñeira e cosmonauta Valentina Tereshkova. Foi a primeira muller que viaxou ao espazo exterior, a bordo da nave Vostok 6.
7	3	2021	66	7 de marzo de 2009. Lanzouse o observatorio espacial Kepler. A súa misión era descubrir planetas similares á Terra ao redor doutras estrelas.
8	3	2021	67	8 de marzo de 1839. Naceu Josephine Cochrane. Foi a inventora da primeira máquina lavalouza que resultou exitosa.
9	3	2021	68	9 de marzo de 1961. O Sputnik 9 levou a cadela Chernushka ao espazo. A bordo ían tamén unha cobaia, un rato e mais un manequín de probas chamado Ivan Ivanovich. O manequín saíu disparado durante a reentrada e aterrou cun paracaídas. O resto chegaron ilesos dentro da cápsula.
10	3	2021	69	10 de marzo de 1876. Alexander Graham Bell fixo a primeira chamada telefónica exitosa na historia.
11	3	2021	70	11 de marzo de 1926. Naceu o médico e investigador Thomas Earl Starzl. En 1967, levou a cabo con éxito o primeiro transplante de fígado (tras varios intentos frustrados).
12	3	2021	71	12 de marzo de 2015. Un novo tratamento da doenza do alzhéimer conseguiu eliminar as placas de amiloide no 75% dos casos (en ratos).
13	3	2021	72	13 de marzo de 1988. Inaugurouse o túnel Seikan entre as cidades de Aomori e Hakodate (Xapón). É o túnel submarino máis longo do mundo.
14	3	2021	73	14 de marzo de 1963. Naceu o astronauta, político e enxeñeiro aeronáutico Pedro Duque. É coñecido principalmente por ter sido o primeiro astronauta de nacionalidade española.
15	3	2021	74	15 de marzo de 1985. Rexistrouse o primeiro dominio "punto com" en internet: symbolics.com.
16	3	2021	75	16 de marzo de 1799. Naceu a botánica Anna Atkins. É recoñecida como a primeira muller fotógrafa.
17	3	2021	76	17 de marzo de 1963. María Elisa Álvarez Obaya realizou as análises que destaparon o caso do metílico. Desde a súa modesta farmacia de Lanzarote, María Elisa demostrou que unha serie de estrañas mortes se debían ao consumo de licores adulterados con metanol.
18	3	2021	77	18 de marzo de 1987. Anunciouse o descubrimento da supercondutividade a alta temperatura. Foi nun congreso científico en Nova York.
19	3	2021	78	19 de marzo de 2019. Un estudo internacional con participación do CSIC determinou que os océanos absorben o 31% do CO2 producido pola actividade humana.
20	3	2021	79	20 de marzo de 2021. Día Mundial do Gorrión. Esta iniciativa procura chamar a atención sobre a situación dos gorrións. A súa poboación sofre un importante declive, nomeadamente nas cidades.
21	3	2021	80	21 de marzo de 1866. Naceu a astrónoma Antonia Maury. Traballou no Harvard College Observatory e publicou un importante catálogo de espectros estelares.
22	3	2021	81	22 de marzo de 1920. Naceu a xeoquímica Katsuko Saruhashi. Realizou as primeiras medicións dos niveis de dióxido de carbono (CO2) na auga do mar. Mostrou evidencias dos perigos da chuvia radioactiva no mar e a atmosfera.
23	3	2021	82	23 de marzo de 2005. José Luis Carrascosa e o seu equipo do Centro Nacional de Biotecnoloxía describiron por primeira vez a estrutura do virus da varíola.
24	3	2021	83	24 de marzo de 1882. Robert Koch anunciou a descuberta da bacteria responsable da tuberculose. Era a Mycobacterium tuberculosis (bacilo de Koch).
25	3	2021	84	25 de marzo de 1914. Naceu o agrónomo Norman Borlaug. Alcumado o pai da Revolución Verde, recibiu o Premio Nobel da Paz polos seus esforzos para introducir as sementes híbridas na produción agrícola en México, Paquistán e A India. Isto aumentou a produtividade agrícola e salváronse millóns de vidas humanas.
26	3	2021	85	26 de marzo de 1953. O investigador Jonas Salk anunciou o descubrimento da vacina contra a poliomielite. Grazas á vacinación, esta doenza infecciosa, coñecida como parálise infantil, foi erradicada de Europa, América, Oceanía e África.
27	3	2021	86	27 de marzo de 1827. Charles Darwin, con 18 anos, presentou o seu primeiro achado científico. Trataba sobre a bioloxía de pequenos animais mariños.
28	3	2021	87	28 de marzo de 2013. A Universidade de Stanford fixo público o desenvolvemento dun transistor biolóxico realizado a partir de moléculas de ADN e ARN.
29	3	2021	88	29 de marzo de 1942. Naceu a bióloga Ann A. Kiessling. Xunto a Mehran Goulian, descubriron a actividade da transcriptase inversa en células humanas. Anteriormente, pensábase que este enzima se atopaba só nos retrovirus.
30	3	2021	89	30 de marzo de 1900. Naceu a bibliotecaria, filóloga e lexicógrafa española María Moliner. Foi a autora do Diccionario de uso del español.
31	3	2021	90	31 de marzo de 1596. Naceu René Descartes, o famoso filósofo e matemático francés. Foi o autor do concepto "Penso, logo existo".
1	4	2021	91	1 de abril de 1940. Naceu a bióloga e ecoloxista Wangari Muta Maathai. Recibiu o Premio Nobel da Paz 2004 polas súas achegas ao desenvolvemento sostible e á democracia. Foi a primeira africana en obter este galardón.
2	4	2021	92	2 de abril de 1618. Naceu o físico Francesco Grimaldi. Descubriu a difracción da luz.
3	4	2021	93	3 de abril de 1934. Naceu a primatóloga Jane Goodall. É recoñecida mundialmente polos seus estudos sobre as interaccións sociais e familiares dos chimpancés.
4	4	2021	94	4 de abril de 1868. Naceu a matemática Philippa Garrett Fawcett. Gañou unha bolsa na Universidade de Cambridge grazas ao seu extraordinario éxito no Mathematical Tripos (1890). Investigou sobre dinámica de fluídos.
5	4	2021	95	5 de abril de 1952. Naceu o químico Venki Ramakrishnan. Recibiu o Premio Nobel polo estudo da estrutura e función do ribosoma.
6	4	2021	96	6 de abril de 1846. Naceu Antonio Machado y Álvarez, o Demófilo, pai dos poetas Antonio e Manuel Machado. Foi un dos primeiros folcloristas en estudar cientificamente o flamenco.
7	4	2021	97	7 de abril de 1995. Inauguración da Domus da Coruña, o primeiro museo interactivo de carácter científico que trata o ser humano dun xeito global e monográfico.
8	4	2021	98	8 de abril de 1911. Naceu o químico Melvin Calvin. Recibiu o Premio Nobel de Química polos seus traballos sobre a asimilación do CO2 polas plantas.
9	4	2021	99	9 de abril de 1860. O inventor Eduard León Scott de Martinville realizou a primeira gravación coñecida da voz humana. Era unha voz soprano que interpretaba a canción Au clair de la Lune.
10	4	2021	100	10 de abril de 2011. Un estudo do IGME, CIATF e as universidades Complutense e de Lisboa descubriu depósitos de tsunamis en Tenerife. Os tsunamis provocaron ondas de máis de 50 metros de altura e estiveron asociados á destrución do edificio volcánico de Las Cañadas, anterior ao actual Teide.
11	4	2021	101	11 de abril de 2013. Descóbrese que escoitar sons durante o sono, en intervalos de tempo controlados, pode mellorar a memoria.
12	4	2021	102	12 de abril de 1961. Yuri Gagarin converteuse no primeiro ser humano en viaxar ao espazo. Fíxoo a bordo da nave soviética Vostok 1.
13	4	2021	103	13 de abril de 2014. A expedición Subvent do IGME descubriu grandes bancos de mexillóns quimiosintéticos ao redor de mananciais de metano no golfo de Cádiz. Tamén descubriu novos volcáns submarinos en Lanzarote.
14	4	2021	104	14 de abril de 1977. Rosemary Hutton publicou un artigo sobre como a condutividade eléctrica das rochas pode usarse para investigar a historia xeolóxica.
15	4	2021	105	15 de abril de 1452. Naceu Leonardo da Vinci, pintor, escultor, inventor, enxeñeiro e arquitecto do Renacemento.
16	4	2021	106	16 de abril de 1921. Isaac Carasso solicitou a patente para a elaboración dun leite callado denominado comunmente iogur. Bautizou a súa empresa Danone, polo diminutivo do nome do seu fillo Daniel (Danón).
17	4	2021	107	17 de abril de 1887. Naceu Clodomiro Picado. Foi pioneiro na investigación sobre serpes e os seus velenos. Tamén foi un dos precursores do descubrimento da penicilina.
18	4	2021	108	18 de abril de 1917. Naceu a psicóloga Mamie Phipps Clark. Traballou na comprensión do desenvolvemento da conciencia social en nenos preescolares.
19	4	2021	109	19 de abril de 1946. Naceu a química María Vallet Regí. É experta no campo dos biomateriais con aplicacións en traumatoloxía, odontoloxía ou enxeñaría tisular.
20	4	2021	110	20 de abril de 2017. Bryan Keith Holland depositou a súa tese de doutoramento sobre os microARN do VIH. É máis coñecido polo seu alcume Dexter e mais por ser o cantante e guitarrista da banda punk rock The Offsprings.
21	4	2021	111	21 de abril de 1838. Naceu o conservacionista John Muir. Defendeu o establecemento dos parques nacionais Sequonia e Yosemite.
22	4	2021	112	22 de abril de 1999. Apertura da Casa das Ciencias de Logroño. Este centro está dedicado á divulgación da cultura da ciencia e a tecnoloxía, a través de exposicións, relatorios, cursos, proxeccións e demostracións científicas.
23	4	2021	113	23 de abril de 1933. Naceu a informática Annie J. Easley. Traballou no Lewis Research Center da NASA. Formou parte do equipo que desenvolveu o sóftware do foguete Centauro.
24	4	2021	114	24 de abril de 2013. IBM desenvolveu un robot que combina telepresenza e tecnoloxías de realidade aumentada para axudar en proxectos de enxeñaría en áreas remotas.
25	4	2021	115	25 de abril de 1945. Naceu a embrióloga Jean Marian Purdy. Foi unha das responsables do desenvolvemento da fecundación in vitro.
26	4	2021	116	26 de abril de 1927. Naceu a bióloga Anne McLaren. Foi pioneira no estudo da bioloxía do desenvolvemento. O seu traballo axudou a desenvolver a técnica de fertilización in vitro.
27	4	2021	117	27 de abril de 1993. O trombonista John Kenny foi o primeiro en facer soar un carnyx desde a época celta. Para iso, empregou unha reconstrución do carnyx de Deskford realizada polo musicólogo John Purser e o ouriveiro John Creed. O instrumento orixinal e a reconstrución móstranse no Museo Nacional de Escocia.
28	4	2021	118	28 de abril de 1932. Descubriuse a vacina contra a febre amarela.
29	4	2021	119	29 de abril de 1894. Naceu a física Marietta Blau. Foi a pioneira no rexistro e identificación de partículas atómicas mediante placas de emulsións fotográficas. O seu traballo contribuíu a entender mellor as reaccións nucleares.
30	4	2021	120	30 de abril de 2010. Investigadores do IGME localizan en mapas do século XVIII e XIX unha zona húmida que desaparecera do rexistro histórico.
1	5	2021	121	1 de maio de 2013. Arrancou o proxecto EMTASY para determinar o mecanismo que posiciona o corazón á esquerda. Foi dirixido por Ángela Nieto Toledano e axudou a entender moitas malformacións conxénitas.
2	5	2021	122	2 de maio de 1997. O equipo científico de Atapuerca obtivo o Premio Príncipe de Asturias de Investigación Científica e Técnica polo descubrimento do Homo antecessor. Este homínido viviu en Europa hai 800.000 anos.
3	5	2021	123	3 de maio de 1910. Naceu a arqueóloga Anne Strachan Robertson. É coñecida polos seus estudos do muro de Antonino e as moedas imperiais romanas.
4	5	2021	124	4 de maio de 1825. Naceu o biólogo Thomas Huxley. Foi o primeiro en suxerir que as aves evolucionaron a partir dos dinosauros.
5	5	2021	125	5 de maio de 1882. Naceu o médico e científico español Pío del Río Ortega. Descubriu a microglía, un tipo de célula do sistema nervioso.
6	5	2021	126	6 de maio de 1840. Saíu á venda o primeiro selo adhesivo. Tiña o perfil da raíña Vitoria do Reino Unido e era recoñecido como o penny black.
7	5	2021	127	7 de maio de 1954. Comezou a construción da ponte Mackinac en Michigan. No seu momento foi a ponte colgante máis longa do mundo.
8	5	2021	128	8 de maio de 1980. A OMS certificou a erradicación da varíola. Este fito acadouse grazas á vacinación.
9	5	2021	129	9 de maio de 1882. William H. Ford patentou o deseño dun estetoscopio coa forma que aínda se usa na actualidade.
10	5	2021	130	10 de maio de 1888. Naceu a hematóloga Lucy Wills. Descubriu un factor nutricional no lévedo que prevén e sanda a anemia macrocítica no embarazo. Coñécese como o factor de Wills ou folato, a forma natural do ácido fólico.
11	5	2021	131	11 de maio de 2011. Tivo lugar un terremoto en Lorca (Murcia) cunha magnitude de 5,2 Mw. Causou un grande impacto, con 9 vítimas mortais e cuantiosos danos materiais.
12	5	2021	132	12 de maio de 1910. Naceu a Premio Nobel Dorothy Crowfoot Hodgkin. Determinou a estrutura 3D de moléculas como a penicilina ou a insulina. A estrutura 3D é clave para entendermos as funcións.
13	5	2021	133	13 de maio de 1857. Naceu o bacteriólogo Ronald Ross. Descubriu que a malaria se transmite polo mosquito Anopheles.
14	5	2021	134	14 de maio de 1899. Naceu a bióloga Charlotte Auerbach. Especializouse en zooloxía e xenética, e contribuíu ao descubrimento da mutaxénese e dos seus efectos. Fíxose célebre en 1942 cando puxo de manifesto, xunto con Alfred Joseph Clark e J. M. Robson, que o gas mostaza podía causar mutacións.
15	5	2021	135	15 de maio de 1925. Naceu a xenetista Mary Frances Lyon. Descubriu a lionización, un fenómeno mediante o cal se inactiva unha das dúas copias do cromosoma X nas células das femias mamíferas.
16	5	2021	136	16 de maio de 1919. Naceu o oceanógrafo e ecólogo Ramón Margalef. Introduciu a Teoría da información en ecoloxía e mais o índice de Shannon-Weaver como medida de diversidade.
17	5	2021	137	17 de maio de 1749. Naceu o inmunólogo Edward Jenner. Logrou a primeira vacina da historia, concretamente contra a varíola.
18	5	2021	138	18 de maio de 2012. Celebrouse o primeiro Día Internacional da Fascinación polas Plantas. O seu obxectivo é recoñecer a importancia das plantas na nosa vida, grazas á produción de alimentos para persoas e animais, papel, madeira, enerxía e produtos farmacéuticos.
19	5	2021	139	19 de maio de 2014. A NASA comezou a construción do robot espacial InSight, que aterrou en Marte en 2018.
20	5	2021	140	20 de maio de 1900. Naceu a química e física Erika Cremer. Foi pioneira en cromatografía de gases. Porén, o seu artigo de 1944 acerca do seu método non se chegou a publicar porque un bombardeo destruíu as probas de imprenta na revista Naturwissenschaften.
21	5	2021	141	21 de maio de 1921. Naceu o físico Andréi Sájarov. Participou no desenvolvemento de bombas atómicas nos anos cincuenta do século pasado. Posteriormente, loitou contra a proliferación de armas nucleares e foi galardoado co Premio Nobel da Paz en 1975.
22	5	2021	142	22 de maio de 1960. Tivo lugar o Gran Terremoto de Chile. É o terremoto de maior magnitude que se leva rexistrado (9,5 en potencia de magnitude de momento). Provocou maremotos que chegaron a Hawai, Xapón e Rusia, e a erupción do volcán Puyehue.
23	5	2021	143	23 de maio de 1954. Naceu o biólogo Keith Campbell. Foi unha persoa clave do equipo que clonou a ovella Dolly no Instituto Roslin de Edimburgo.
24	5	2021	144	24 de maio de 1878. Naceu a psicóloga e enxeñeira Lillian Moller Gilbreth. É coñecida polo seu traballo na aplicación da organización psicolóxica na industria.
25	5	2021	145	25 de maio de 1880. Naceu o neurólogo Jean Alexandre Barré. Identificou a síndrome de Guillain-Barré, unha doenza neurolóxica rara.
26	5	2021	146	26 de maio de 1872. Naceu Trinidad Arroyo Villaverde. Foi a primeira oftalmóloga española.
27	5	2021	147	27 de maio de 1931. Naceu o economista Philip Kotler. É considerado o pai do márketing moderno.
28	5	2021	148	28 de maio de 1912. Naceu a astrónoma Ruby Violet Payne-Scott. Estudou a influencia do campo magnético da Terra e as erupcións solares.
29	5	2021	149	29 de maio de 1826. Naceu o xastre Ebenezer Butterick. Xunto á súa muller, Ellen Augusta Pollard, inventaron e comercializaron os padróns de costura modernos. Tales padróns tiñan graduacións con múltiples talles estándares.
30	5	2021	150	30 de maio de 2021. Día Mundial da Esclerose Múltiple. Celébrase cada ano para compartir historias, concienciar a sociedade e facer campañas con e para todas as persoas afectadas por esta enfermidade.
31	5	2021	151	31 de maio de 1903. O físico Konstantin Tsiolkovsky propuxo por primeira vez que as persoas poderían viaxar ao espazo usando foguetes.
1	6	2021	152	1 de xuño de 1974. A revista Emergency Medicine publicou a manobra de Heimlich. Esta operación permite desbloquear as vías aéreas obstruídas por un obxecto estraño.
2	6	2021	153	2 de xuño de 1911. Os principais xornais fixéronse eco da electrificación do ferrocarril Gergal-Santa Fe de Mondújar. Foi a primeira liña de tren de vía larga electrificada de España.
3	6	2021	154	3 de xuño de 1976. O cosmógrafo Vicente Tofiño de San Miguel observou o paso de Venus polo Sol durante unha eclipse. Publicou unhas anotacións de grande interese científico.
4	6	2021	155	4 de xuño de 1927. Tivo lugar o primeiro voo comercial de pasaxeiros transatlántico. A viaxe produciuse a bordo dun Wright-Bellanca WB-2, desde Estados Unidos ata Alemaña.
5	6	2021	156	5 de xuño de 2002. Presentouse oficialmente a AMIT (Asociación de Mulleres Investigadoras e Tecnólogas). Esta asociación promove o acceso igualitario das mulleres á actividade investigadora en todas as ramas do coñecemento e no sector tecnolóxico.
6	6	2021	157	6 de xuño de 1907. Lanzouse Persil ao mercado. Foi o primeiro deterxente de roupa de acción automática.
7	6	2021	158	7 de xuño de 1886. Naceu o enxeñeiro Henri Coandă. Foi pioneiro da aviación e construíu o primeiro avión accionado por un motor a reacción.
8	6	2021	159	8 de xuño de 2021. Día Mundial dos Océanos. O seu obxectivo é lembrarnos o papel que teñen os océanos na vida cotiá. Eles son os pulmóns do noso planeta e producen a meirande parte do osíxeno que respiramos.
9	6	2021	160	9 de xuño de 1812. Naceu o astrónomo Johann Gottfried Galle. Descubriu Neptuno seguindo os cálculos e indicacións de Urbain Le Verrier.
10	6	2021	161	10 de xuño de 1948. Efectuouse a primeira demostración da televisión en España. Foi durante a Feira Internacional de Mostras de Barcelona.
11	6	2021	162	11 de xuño de 1910. Naceu o oceanógrafo e explorador Jacques-Yves Cousteau. É un dos divulgadores do mundo submarino máis célebres. Gravou numerosas películas e documentais a bordo do seu buque Calypso. Tamén foi unha das primeiras persoas en defender o ambiente mariño fronte á contaminación.
12	6	2021	163	12 de xuño de 1985. Naceu o enxeñeiro de sóftware Blake Ross. É coñecido por traballar na creación dos navegadores Mozilla.
13	6	2021	164	13 de xuño de 1868. Naceu o físico Wallace Clement Sabine. Foi o fundador da acústica arquitectónica e o consultor acústico do Boston's Symphony Hall. Esta sala de concertos considérase unha das mellores do mundo pola súa excelente acústica.
14	6	2021	165	14 de xuño de 1880. Naceu o neurocientífico Nicolás Achúcarro. Foi un dos discípulos de Ramón y Cajal e especializouse no estudo das células gliais.
15	6	2021	166	15 de xuño de 1962. Descubriuse que a talidomida causaba deformacións no desenvolvemento fetal. Este sedante utilizábase para calmar as náuseas durante os primeiros meses de embarazo.
16	6	2021	167	16 de xuño de 1963. A cosmonauta Valentina Tereshkova foi a primeira muller en viaxar ao espazo.
17	6	2021	168	17 de xuño de 2017. A astronauta Sunita Williams converteuse na muller que máis tempo seguido estivo no espazo (na Estación Espacial Internacional), ao completar 188 días e 4 horas fóra da Terra.
18	6	2021	169	18 de xuño de 1466. Naceu o impresor Ottaviano Petrucci. Inventou o sistema de impresión de música por medio de tipos móbiles. Con este sistema, en 1501 imprimiu a colección de cancións Harmonice Musices Odhecaton. Esta foi a primeira edición de música impresa da historia.
19	6	2021	170	19 de xuño de 1903. Naceu a bioquímica Rebeca Gerschman. Postulou a teoría Gerschman sobre a toxicidade do osíxeno mediante radicais libres e revolucionou o ambiente científico da época.
20	6	2021	171	20 de xuño de 2019. A investigadora Margarita Salas recibiu o Premio ao Inventor Europeo 2019. Entre as súa maiores achegas salienta a patente da DNA polimerase viral, a máis produtiva do CSIC.
21	6	2021	172	21 de xuño de 1997. Instaurouse o Día Internacional da Esclerose Lateral Amiotrófica (ELA). Está impulsado por asociacións de pacientes de todo o mundo e ten como obxectivo informar e sensibilizar sobre esta doenza aínda incurable.
22	6	2021	173	22 de xuño de 1939. Naceu a cristalógrafa Ada Yonath. Gañou o Premio Nobel de Química polos seus traballos pioneiros verbo da estrutura dos ribosomas.
23	6	2021	174	23 de xuño de 1912. Naceu o matemático, lóxico e criptoanalista Alan Turing. Foi o pioneiro da informática moderna.
24	6	2021	175	24 de xuño de 1400. Naceu Johannes Gutenberg. Inventou a imprenta con tipos móbiles moderna.
25	6	2021	176	25 de xuño de 1866. Naceu Eloísa Díaz, a primeira médica de América do Sur. Como directora do Servizo Médico Escolar de Chile, Eloísa logrou a vacinación de gran parte do alumnado e loitou contra o raquitismo e a tuberculose.
26	6	2021	177	26 de xuño de 1974. O supermercado Marsh, en Ohio (Estados Unidos), efectuou a primeira lectura dun código de barras no mundo. Foi un paquete de gomas de mascar.
27	6	2021	178	27 de xuño de 1915. Naceu a física Traude Bernert. Xunto á química Berta Karlik, identificaron os isótopos 215, 216 e 218 do ástato. Tamén descubriron que este elemento se producía durante a descomposición do raio, do torio e do actinio.
28	6	2021	179	28 de xuño de 2013. Inventouse, no MIT, un dispositivo de visión de raios X de man que detecta o movemento a través das paredes.
29	6	2021	180	29 de xuño de 1954. Stanley Cohen, Rita Levi-Montalcini e Viktor Hamburger publicaron o descubrimento do primeiro factor de crecemento nervioso. Os dous primeiros recibiron o Premio Nobel de Fisioloxía ou Medicina en 1986.
30	6	2021	181	30 de xuño de 1905. Albert Einstein publicou “Sobre a electrodinámica dos corpos en movemento". Sería o inicio da teoría da relatividade especial.
1	7	2021	182	1 de xullo de 1935. Naceu a bióloga e oceanógrafa Josefina Castellví. Foi a primeira española en participar nunha expedición internacional na Antártida. Colaborou na instalación da primeira base antártica española.
2	7	2021	183	2 de xullo de 1982. Richard Walters Lawrence atou 45 globos de helio a unha cadeira de xardín e esta elevouse a máis de 4.500 m. Frustrado por non ter podido ser piloto das Forzas Aéreas de EE.UU., decidiu voar pola súa conta deste xeito tan especial.
3	7	2021	184	3 de xullo de 1865. Naceu a profesora Mary A. Kingsbury. Estivo a cargo da biblioteca do Instituto Erasmus Hall e converteuse na primeira bibliotecaria escolar da historia.
4	7	2021	185	4 de xullo de 2019. Presentouse PRISMA no Museo Nacional de Ciencias Naturais de Madrid. PRISMA é a Asociación para a Diversidade Afectivo-Sexual e de Xénero en Ciencia, Tecnoloxía e Innovación. O seu obxectivo é aumentar a visibilidade do colectivo LGTBIQA+ no mundo científico.
5	7	2021	186	5 de xullo de 1904. Naceu o biólogo Ernst Walter Mayr. Foi líder no desenvolvemento do neodarwinismo, que integra a teoría da evolución e os coñecementos no campo da xenética.
6	7	2021	187	6 de xullo de 1885. Louis Pasteur administrou a vacina da rabia a Josef Meister, un neno de 9 anos ao que trabara un can rabioso. Foi unha actuación de risco porque Pasteur non tiña a titulación de médico e a vacina non estaba aínda aprobada. No entanto, grazas a isto, salvou a vida de Josef.
7	7	2021	188	7 de xullo de 1924. Naceu a neurocientífica e psicóloga Natalia Petrovna Bekhtereva. Puxo en marcha un método complexo para estudar os mecanismos cerebrais do pensamento, a memoria, as emocións e a creatividade.
8	7	2021	189	8 de xullo de 1926. Naceu a psiquiatra Elizabeth Kubler-Ross. É recoñecida como a principal autoridade en psicoloxía da morte.
9	7	2021	190	9 de xullo de 2015. Un equipo de investigación do IGME, a Universidade Complutense e a de Barcelona atopou unha mosca de hai 105 millóns de anos en perfecto estado de conservación. A mosca conservárase en ámbar na cova de El Soplao (Cantabria) e aínda levaba unha carga de pole no seu abdome.
10	7	2021	191	10 de xullo de 2020. O CSIC desenvolveu nanosondas con aplicacións no diagnóstico e tratamento de doenzas. As nanosondas poden utilizarse para detectar os primeiros estadios dunha enfermidade, para dirixir fármacos de forma focalizada e como transportadores de ADN ou virus.
11	7	2021	192	11 de xullo de 1901. Naceu a neurofisióloga Angélique Arvanitaki. Xunto a Nick Chalazonitis investigaron a actividade eléctrica das neuronas utilizando as fibras nerviosas do caracol común.
12	7	2021	193	12 de xullo de 1764. Tivo lugar o primeiro avistamento dunha nebulosa. Descubriuna o astrónomo Charles Messier e púxolle o número 27 do seu catálogo (M27). Tamén se coñece como nebulosa Dumbbell.
13	7	2021	194	13 de xullo de 1923. Recoñeceuse por primeira vez a existencia de ovos de dinosauro fosilizados. A descuberta tivo lugar no deserto de Gobi. Inicialmente críase que pertencían a Protoceratops, mais en 1995 determinouse que pertencen a Oviraptor.
14	7	2021	195	14 de xullo de 1862. Naceu a experta en cristalografía, mineraloxía e petrografía Florence Bascom. Foi a primeira xeóloga de EE.UU.
15	7	2021	196	15 de xullo de 1799. Durante a campaña de Napoleón en Exipto, descubriuse a pedra de Rosetta. Esta pedra está inscrita en grego, xeróglifo e demótico, e é a chave que permite descifrar os xeróglifos exipcios.
16	7	2021	197	16 de xullo de 2020. A misión Solar Orbiter, da Axencia Espacial Europea (ESA) e a NASA, con participación do CSIC, obtivo o primeiro mapa magnético do Sol. O campo magnético solar é responsable dos fenómenos que observamos no Sol, como as manchas, as tormentas ou o vento solar.
17	7	2021	198	17 de xullo de 1819. Naceu a climatóloga e inventora Eunice Newton Foote. Foi unha pioneira na investigación do efecto invernadoiro. Anticipouse tres anos aos experimentos de John Tyndall, a quen se consideraba o descubridor do efecto do CO2 na atmosfera.
18	7	2021	199	18 de xullo de 1881. Naceu a pedagoga e humanista María de Maeztu. Foi directora de importantes institucións pedagóxicas no ensino de mulleres (a Residencia Internacional de Señoritas, o Instituto-Escola e o Lyceum Club Feminino). Traballou para que as súas alumnas tivesen unha formación intelectual que fomentase a responsabilidade civil e a participación igualitaria e integral na sociedade.
19	7	2021	200	19 de xullo de 1945. Naceu a xenetista Nancy Wexler. Colaborou no achado da localización do xene que causa a enfermidade de Huntington.
20	7	2021	201	20 de xullo de 1969. O módulo lunar de Apolo 11, chamado Eagle, aterrou con éxito na Lúa.
21	7	2021	202	21 de xullo de 2013. Desenvolveuse unha pel electrónica sensible e flexible que imita a pel humana real. Esta pel pode detectar e responder a diferentes niveis de presión.
22	7	2021	203	22 de xullo de 1871. Colouse a primeira pedra da ponte ferroviaria Tay (Escocia). Foi a ponte máis longa do mundo na súa época.
23	7	2021	204	23 de xullo de 2020. Un estudo con participación do CSIC revelou unha redución do 50% do ruído sísmico xerado pola actividade humana. Esta redución produciuse como consecuencia das medidas de confinamento pola pandemia do coronavirus.
24	7	2021	205	24 de xullo de 2009. Inaugurouse o Gran Telescopio Canarias, no Observatorio do Roque dos Muchachos. Converteuse no telescopio óptico máis grande do mundo.
25	7	2021	206	25 de xullo de 1938. Naceu a psicóloga Davida Teller. O seu traballo contribuíu á comprensión do desenvolvemento visual infantil.
26	7	2021	207	26 de xullo de 2005. Celebrouse o primeiro Día Internacional para a Defensa do Ecosistema Mangleiral.
27	7	2021	208	27 de xullo de 1995. A profesora Sheila Rowan presentou a súa tese de doutoramento sobre as ondas gravitacionais.
28	7	2021	209	28 de xullo de 1635. Naceu o científico inglés Robert Hooke. Foi a primeira persoa en describir a vida microscópica no seu libro Micrographia. Este libro contén por primeira vez a palabra célula.
29	7	2021	210	29 de xullo de 1796. Naceu o inventor Walter Hunt. É coñecido por ter creado o imperdible.
30	7	2021	211	30 de xullo de 1889. Naceu o enxeñeiro Vladimir Zworykin. Inventou o tubo de raios catódicos e, por iso, é coñecido como o pai da televisión.
31	7	2021	212	31 de xullo de 1923. Naceu a química Stephanie Kwolek. Sintetizou por primeira vez o vez o Kevlar, un polímero que se usa na fabricación de pneumáticos, velas náuticas ou chalecos antibalas pola súa lixeireza e extraordinaria resistencia.
1	8	2021	213	1 de agosto de 1920. Naceu Henrietta Lacks. Aos 31 anos faleceu por un cancro de colo de útero e foi doadora involuntaria das súas células cancerosas. Con elas desenvolveuse unha liña de cultivo celular inmortal chamada HeLa, acrónimo do seu nome, con que se realizaron decenas de miles de estudos científicos.
2	8	2021	214	2 de agosto de 1941. Naceu o biólogo Jules Hoffmann. Recibiu o Premio Nobel polos seus estudos no campo da inmunoloxía. Estes traballos revolucionaron a comprensión do sistema inmune mediante o descubrimento de principios fundamentais para a súa activación.
3	8	2021	215	3 de agosto de 1958. O submarino atómico Nautilus pasou baixo a cortiza xeada do océano Ártico, desde o océano Pacífico ata o Atlántico.
4	8	2021	216	4 de agosto de 1932. Naceu a informática Frances Elizabeth Allen. En 2006 converteuse na primeira muller gañadora do Premio Turing.
5	8	2021	217	5 de agosto de 2013. Unha compañía xaponesa desenvolveu un apósito reutilizable para tratar a hipertensión arterial crónica mediante a liberación continua de bisoprolol.
6	8	2021	218	6 de agosto de 1991. O científico da computación Tim Berners-Lee puxo en liña o primeiro servidor web. Este servidor atopábase na Organización Europea para a Investigación Nuclear (CERN).
7	8	2021	219	7 de agosto de 1933. Naceu a politóloga Elinor Ostrom. Foi a primeira muller en obter o Premio Nobel de Economía, en 2009. Estudou como as persoas interactúan para manter a longo prazo os niveis de produción de recursos comúns.
8	8	2021	220	8 de agosto de 1948. Naceu a enxeñeira e cosmonauta Svetlana Savítskaya. Foi a primeira muller en realizar dúas viaxes ao espazo exterior e en camiñar por el.
9	8	2021	221	9 de agosto de 1966. Naceu o investigador Glenn Postolski. Os seus traballos no campo das ciencias sociais céntranse nas políticas de medios masivos e o dereito á comunicación.
10	8	2021	222	10 de agosto de 2017. Un equipo do IGME obtivo a primeira secuencia de imaxes acústicas das plumas volcánicas que se emiten durante a erupción dun volcán submarino. O estudo realizouse preto da illa de El Hierro.
11	8	2021	223	11 de agosto de 1858. Naceu o Premio Nobel Christiaan Eijkman. É coñecido por ser o descubridor da importancia das vitaminas na dieta. Descubriu a vitamina B1.
12	8	2021	224	12 de agosto de 1898. Naceu a xeóloga mariña María Vasílievna Kliónova. Foi a primeira muller que investigou na Antártida.
13	8	2021	225	13 de agosto de 1797. Naceu o enxeñeiro e xeólogo Casiano de Prado. En 1862, participou no descubrimento dos primeiros achados paleolíticos da península Ibérica, no val do Manzanares.
14	8	2021	226	14 de agosto de 1777. Naceu Hans Christian Oersted. Foi o físico que descubriu o electromagnetismo.
15	8	2021	227	15 de agosto de 1896. Naceu a bioquímica Gerty Cori. Xunto ao seu marido Carl descubriron o mecanismo da conversión catalítica do glicóxeno (o ciclo de Cori). Foi a primeira muller en gañar o Premio Nobel en Fisioloxía e Medicina.
16	8	2021	228	16 de agosto de 1884. Naceu o pioneiro da ciencia ficción Hugo Gernsback. O seu enxeño e imaxinación foron desbordantes e rexistrou multitude de patentes. Por exemplo: un instrumento para captar mellor o son na radio, un novo método de depilación sen cera ou unha plataforma de aterraxe para máquinas voadoras.
17	8	2021	229	17 de agosto de 1737. Naceu o agrónomo, hixienista e nutricionista Antoine Parmentier. Grazas ao seu traballo, anuláronse as leis que prohibían o cultivo da pataca. Ata daquela, case todos os países europeos consideraban que a pataca non era comestible.
18	8	2021	230	18 de agosto de 1824. Fundouse o Real Conservatorio de Artes e Oficios, que almacena toda a información tecnolóxica e é o rexistro da propiedade intelectual.
19	8	2021	231	19 de agosto de 1790. Naceu o reloxeiro Edward John Dent. É recoñecido pola creación de reloxos de gran precisión e cronómetros mariños. Entre os seus reloxos máis famosos está o Big Ben de Londres.
20	8	2021	232	20 de agosto de 1994. O continente americano quedou declarado libre de poliomielite grazas ás campañas de vacinación.
21	8	2021	233	21 de agosto de 1961. Naceu a neurobióloga Mara Dierssen. É unha experta mundial no eido da neurobioloxía e a farmacoloxía, e unha das investigadoras máis salientables na síndrome de Down.
22	8	2021	234	22 de agosto de 1945. Faleceu a fisióloga Ida Henrietta Hyde. Desenvolveu un microeléctrodo suficientemente potente como para estimular tecidos e o suficientemente pequeno como para extraer tecido dunha célula.
23	8	2021	235	23 de agosto de 1931. Naceu o microbiólogo Hamilton O. Smith. Recibiu o Premio Nobel polos seus traballos sobre enzimas de restrición, capaces de cortaren os ácidos nucleicos en puntos concretos.
24	8	2021	236	24 de agosto de 1890. Naceu a bacterióloga Pearl Louella Kendrick. É coñecida por desenvolver a primeira vacina contra a tose ferina. Fíxoo en colaboración coa experta en saúde pública Grace Eldering e a química Loney Gordon.
25	8	2021	237	25 de agosto de 1900. Naceu o Premio Nobel Hans Adolf Krebs. Deu nome ao ciclo de Krebs, unha ruta metabólica que permite a obtención de enerxía para as células aerobias.
26	8	2021	238	26 de agosto de 1860. Naceu o enxeñeiro e arqueólogo Luis Siret y Cels. Descubriu os primeiros xacementos da cultura argárica no sueste español. A sociedade argárica foi unha das de maior relevancia na Europa do III e II milenio a.e.c.
27	8	2021	239	27 de agosto de 1956. A central nuclear de Calder Hall converteuse na primeira do Reino Unido en subministrar electricidade á poboación civil.
28	8	2021	240	28 de agosto de 2013. Cultiváronse cerebros humanos en miniatura, do tamaño dun chícharo, a partir de células nai.
29	8	2021	241	29 de agosto de 2019. O maior estudo realizado para pescudar a importancia dos xenes na conduta sexual confirmouse que non existe un único xene da homosexualidade e puxo de manifesto a complexidade da sexualidade humana.
30	8	2021	242	30 de agosto de 1984. A nave espacial Discovery despegou por primeira vez. Chegou a realizar 39 misións para a NASA.
31	8	2021	243	31 de agosto de 1912. Naceu o investigador Robert F. Borkenstein. Investigou a influencia do consumo de alcohol nos accidentes de tráfico. Inventou o alcoholímetro, un instrumento revolucionario para medir o nivel de alcohol no aire expirado.
1	9	2021	244	1 de setembro de 1914. Faleceu Martha, a derradeira pomba migratoria (Ectopistes migratorius). Tiña 29 anos e vivía en catividade no zoolóxico de Cincinnati (EE.UU.). En só un século pasou de ser a ave máis abondosa de Norteamérica a extinguirse.
2	9	2021	245	2 de setembro de 1948. Naceu a profesora de secundaria Christa Corrigan McAuliffe. Foi seleccionada entre máis de 11.000 solicitantes para participar no Proxecto Profesor no Espazo da NASA. Christa planeaba realizar experimentos e ensinar leccións desde o espazo. O transbordador espacial en que viaxaba explotou aos 72 segundos da engalaxe.
3	9	2021	246	3 de setembro de 1938. Naceu o químico Ryōji Noyori. Gañou o Premio Nobel polas súas investigacións sobre a catálise. Os seus métodos úsanse, por exemplo, para a produción de mentol.
4	9	2021	247	4 de setembro de 1998. Larry Page e Sergei Brin fundaron Google. O buscador comezou a desenvolverse en 1996 como un proxecto de investigación, cando eles dous eran estudantes de doutoramento.
5	9	2021	248	5 de setembro de 1885. Instalouse a primeira gasolineira. Foi nun garaxe de Indiana (Estados Unidos).
6	9	2021	249	6 de setembro de 1860. Naceu a socióloga e Premio Nobel da Paz Jane Addams. Foi pioneira na profesión de traballo social e fundou a casa de acollida Hull House, que tamén servía como institución sociolóxica para mulleres. Os seus traballos tiveron grande influencia sobre a Escola de Socioloxía de Chicago.
7	9	2021	250	7 de setembro de 2016. Investigadores do IGME, o Instituto de Ciencias do Mar (CSIC) e a Universidade das Palmas de Gran Canaria descubriron que a illa de El Hierro perdeu o 40% do seu volume durante un enorme derrubamento de terra. Este gran corremento tivo lugar hai 80.000 anos.
8	9	2021	251	8 de setembro de 1871. Naceu a inventora e pianista Mary Elizabeth Hallock-Greenewalt. As súas patentes permitiron o desenvolvemento de Sarabet, un órgano de cor. Este instrumento emitía luces de cores con intensidades e matices que estaban sincronizadas coa música.
9	9	2021	252	9 de setembro de 1936. Naceu a microbióloga molecular Daisy Roulland-Dussoix. Colaborou na descuberta dos enzimas de restrición.
10	9	2021	253	10 de setembro de 1984. Púxose a punto a técnica de pegada xenética, que permite identificar as persoas segundo o seu ADN. Esta técnica comezou a utilizarse en criminoloxía pouco despois.
11	9	2021	254	11 de setembro de 1942. Naceu a economista e historiadora económica Deirdre McCloskey. As súas investigacións inclúen o estudo das orixes do mundo moderno, o mal uso da significación estatística na economía e outras ciencias, e mais o estudo do capitalismo.
12	9	2021	255	12 de setembro de 1958. O enxeñeiro eléctrico Jack Kilby presentou o primeiro circuíto integrado do mundo. Os circuítos integrados tamén se coñecen como chips ou microchips.
13	9	2021	256	13 de setembro de 1956. A empresa IBM presentou o primeiro ordenador comercial que utilizaba almacenamento en disco.
14	9	2021	257	14 de setembro de 1849. Naceu o fisiólogo e Premio Nobel Iván Pavlov. Describiu en cans o modelo de estímulo-resposta ou condicionamento de Pavlov.
15	9	2021	258	15 de setembro de 1885. Constantin Fahlberg patentou a sacarina. Este adozante sintetizouse por primeira vez a partir de derivados do alcatrán de hulla.
16	9	2021	259	16 de setembro de 1884. Realizouse a primeira operación baixo anestesia local. Grazas ao seu éxito, comezou o seu uso xeneralizado en odontoloxía.
17	9	2021	260	17 de setembro de 1857. Naceu o físico e matemático Konstantín Tsiolkovski. Era xordo desde os 10 anos e completamente autodidacta. Os seus traballos permitiron pór en órbita o primeiro satélite artificial e a primeira viaxe dunha persoa ao espazo.
18	9	2021	261	18 de setembro de 1819. Naceu o físico Jean Foucault. Inventou o xiroscopio e o péndulo que demostra a rotación da Terra.
19	9	2021	262	19 de setembro de 1991. Descubríronse os restos momificados dunha persoa paleolítica (Ötzi) no glaciar Similaun dos Alpes, na fronteira italo-austríaca.
20	9	2021	263	20 de setembro de 1906. Naceu a matemática Vera Faddéyeva. Publicou algúns dos primeiros traballos sobre álxebra linear.
21	9	2021	264	21 de setembro de 1866. Naceu o médico e microbiólogo Charles Nicolle. Gañou o Premio Nobel ao descubrir que os piollos eran os principais transmisores do tifo.
22	9	2021	265	22 de setembro de 1863. Naceu o microbiólogo Alexandre Yersin. Foi codescubridor da bacteria responsable da peste bubónica, que se chama Yersinia pestis na súa honra.
23	9	2021	266	23 de setembro de 1889. Fundouse Nintendo. Nos seus inicios era unha fábrica de barallas de naipes xaponeses. En 1975 comezou a desenvolver videoxogos e, na actualidade, é unha das maiores empresas do mundo de hárdware e sóftware de entretemento.
24	9	2021	267	24 de setembro de 1905. Naceu o médico e científico español Severo Ochoa. Gañou o Premio Nobel polos seus estudos pioneiros sobre a síntese do ácido ribonucleico (ARN).
25	9	2021	268	25 de setembro de 1899. Naceu a neuróloga Margaret Kennard. É coñecida polos seus estudos sobre os efectos do dano neurolóxico nos primates.
26	9	2021	269	26 de setembro de 2013. O Curiosity Rover da NASA detectou unha gran cantidade de auga de fácil acceso no cráter Gale de Marte.
27	9	2021	270	27 de setembro de 1818. Naceu o inventor Cosme García. Foi o primeiro español en patentar un prototipo de submarino. Unha vez construído, este somerxible foi probado con éxito no porto de Alacante en 1860.
28	9	2021	271	28 de setembro de 1889. A primeira Conferencia Xeral de Pesos e Medidas definiu a lonxitude dun metro como a distancia entre dúas liñas nunha barra fabricada cunha aliaxe de platino con 10% de iridio, medida ao punto de fusión do xeo.
29	9	2021	272	29 de setembro de 1938. Naceu o físico Enrico Fermi. En 1938, recibiu o Premio Nobel de Física polos seus traballos sobre radioactividade inducida. Catro anos despois, realizou a primeira reacción nuclear de orixe humana.
30	9	2021	273	30 de setembro de 2009. O Observatorio Astronómico de Mallorca anunciou o descubrimento do cometa '2009QG31 La Sagra', máis alá da órbita de Marte.
1	10	2021	274	1 de outubro de 1883. Tivo lugar o primeiro ensaio de comunicación por teléfono en España. A liña estaba entre o Palacio Real e os ministerios en Madrid.
2	10	2021	275	2 de outubro de 1846. Comezou a funcionar a liña de telegrafía óptica de Castela, que ía desde Madrid ata Irún. Foi ideada por José María Mathé.
3	10	2021	276	3 de outubro de 1946. A química e cristalógrafa Rosalind Franklin publicou o seu doutoramento sobre química do carbón. O traballo foi chave para comprender a estrutura molecular do ADN.
4	10	2021	277	4 de outubro de 1949. Naceu o bioquímico Mariano Barbacid. Illou o primeiro oncoxene humano (H-ras). Os oncoxenes son os responsables de que unha célula normal se transforme nunha célula maligna que desenvolverá un cancro.
5	10	2021	278	5 de outubro de 1963. Naceu o microbiólogo Francisco Juan Martínez Mojica. Descubriu as secuencias repetidas CRISPR en arqueas. A tecnoloxía CRISPR-Cas de edición xenética baséase en parte no devandito descubrimento.
6	10	2021	279	6 de outubro de 1897. Naceu a bioquímica Florence Barbara Seibert. Desenvolveu un método para purificar a proteína derivada da tuberculina (PPD-S). Isto permitiu a creación dun test fiable para a tuberculose.
7	10	2021	280	7 de outubro de 1948. Naceu a naturalista e escritora Diane Ackerman. As súas obras de divulgación científica unen a poesía e un estilo sinxelo, o que lle proporcionou un grande éxito editorial.
8	10	2021	281	8 de outubro de 1958. O cirurxián sueco Ake Senning implantou o primeiro marcapasos.
9	10	2021	282	9 de outubro de 1902. A comunidade científica internacional recoñeceu a autenticidade da arte paleolítica da cova de Altamira. Estas pinturas foran descubertas pola nena María Sanz de Sautuola cando visitaba a cova en compaña de seu pai Marcelino.
10	10	2021	283	10 de outubro de 1966. Naceu a química Carolyn Bertozzi. Estudou o papel dos glícidos en doenzas como o cancro, a artrite ou a tuberculose.
11	10	2021	284	11 de outubro de 1755. Naceu o químico Fausto Delhuyar. Xunto ao seu irmán Juan José, tamén químico, foron os primeiros en illar o volframio (número atómico 74 na táboa periódica). Este metal é moi escaso e moi cobizado polas súas múltiplas aplicacións.
12	10	2021	285	12 de outubro de 1920. Naceu a microbióloga Leslie Barnett. Colaborou nalgúns dos avances e descubertas máis importantes sobre a estrutura e as funcións dos xenes.
13	10	2021	286	13 de outubro de 1914. Garret Morgan patentou a máscara de gas. Uns anos despois, este inventor creo o semáforo automático con luz de advertencia.
14	10	2021	287	14 de outubro de 1865. Naceu a xenetista Edith Rebecca Saunders. Xogou un papel importante no redescubrimento das leis da herdanza mendeliana e a comprensión da xenética das plantas.
15	10	2021	288	15 de outubro de 1902. Naceu a médica Amparo Poch y Gascón. Especializouse en puericultura e realizou un gran labor educativo entre as clases sociais máis modestas para evitar enfermidades de tipo venéreo.
16	10	2021	289	16 de outubro de 1969. Doñana converteuse en Parque Nacional. A súa marisma é lugar de paso, cría e invernada para miles de aves europeas e africanas.
17	10	2021	290	17 de outubro de 1919. Comezou a funcionar a primeira liña de metro de España. Discorría entre a Porta do Sol e Catro Camiños, en Madrid.
18	10	2021	291	18 de outubro de 1799. Naceu o químico Christian Schoenbein. Descubriu a nitrocelulosa e puxo nome ao ozono.
19	10	2021	292	19 de outubro de 1924. Naceu a patóloga Rosemary Bamforth. Estableceu o vínculo entre a morte por cancro de traballadores de barcos e a exposición ao amianto.
20	10	2021	293	20 de outubro de 1850. Naceu a naturalista Alice Blanche Balfour. Traballou no campo da entomoloxía e foi pioneira en xenética. Estudou como se herda o padrón de raias das cebras.
21	10	2021	294	21 de outubro de 1879. Thomas Edison presentou a lámpada eléctrica.
22	10	2021	295	22 de outubro de 1949. Naceu o médico Rafael Matesanz. En 1989 fundou a Organización Nacional de Transplantes (ONT), onde se estableceron os protocolos responsables de que España sexa líder mundial en transplantes.
23	10	2021	296	23 de outubro de 1887. A Armada Española comezou a construír o submarino Peral. Este somerxible torpedeiro a propulsión eléctrica foi o primeiro submarino militar da historia.
24	10	2021	297	24 de outubro de 1924. Naceu a bioquímica e especialista en cereais Evangelina Villegas. Co seu colega Surinder K. Vasal, desenvolveu a proteína de millo de alta calidade polo que obtiveron o Premio Mundial de Alimentos.
25	10	2021	298	25 de outubro de 1906. Santiago Ramón y Cajal recibiu a notificación de que gañara o Premio Nobel de Medicina. Ao parecer, a súa primeira reacción foi comentar que se trataba dunha broma dos estudantes. Ao día seguinte leuno nos xornais.
26	10	2021	299	26 de outubro de 1878. Naceu o matemático Sixto Cámara Tecedor. Foi cofundador da Asociación Española para o Progreso das Ciencias, a Sociedade Matemática Española e o Laboratorio e Seminario Matemático da Xunta para a Ampliación de Estudos.
27	10	2021	300	27 de outubro de 1904. Philip Downing inventou o apartado de correos, aínda en uso na actualidade.
28	10	2021	301	28 de outubro de 1848. Inaugúrase o primeiro ferrocarril da península Ibérica. Conectaba Barcelona con Mataró e a súa construción obrigou a perforar o primeiro túnel ferroviario de España.
29	10	2021	302	29 de outubro de 1969. Dous ordenadores de distintas universidades californianas conseguiron conectarse e enviar unha mensaxe a través dun novo protocolo, ARPANET. Esta rede é a precursora de internet.
30	10	2021	303	30 de outubro de 1900. Naceu o científico Ragnar Granit. Gañou o Premio Nobel polos seus descubrimentos dos procesos fisiolóxicos e químicos no ollo.
31	10	2021	304	31 de outubro de 1798. John Dalton descubriu a discromatopsia. Esta doenza da vista coñécese vulgarmente como daltonismo.
1	11	2021	305	1 de novembro de 1952. Illouse por primeira vez o elemento químico cun número atómico 100. O seu nome (fermio) é en homenaxe ao físico Enrico Fermi.
2	11	2021	306	2 de novembro de 1919. Naceu Marie Morisawa, unha das fundadoras da xeomorfoloxía ambiental. A xeomorfoloxía une xeografía​ e xeoloxía para estudar as formas da superficie terrestre e entender a súa formación e comportamento actual.
3	11	2021	307	3 de novembro de 1957. Laika viaxou ao espazo a bordo do Sputnik 2. Converteuse así no primeiro animal en facer un voo espacial.
4	11	2021	308	4 de novembro de 2008. Un equipo de investigación do IGME deu a coñecer o xacemento de ámbar cretácico de El Soplao. Ten unha dimensión e riqueza excepcionais e o seu ámbar azul-púrpura mostra unha luminescencia sen parangón no mundo.
5	11	2021	309	5 de novembro de 1794. A química Elizabeth Fulhame publicou "Un ensaio sobre a combustión". Foi o primeiro exemplo de catálise que se describiu.
6	11	2021	310	6 de novembro de 1935. O enxeñeiro Edwin Armstrong presentou o estudo titulado Un método de redución de molestias na radio mediante un sistema de modulación por frecuencia. Creouse así a radio FM (frecuencia modulada).
7	11	2021	311	7 de novembro de 1867. Naceu a química e física Marie Curie. Acuñou o termo radioactividade e foi a primeira persoa en recibir dous premios Nobel en distintas especialidades (Física e Química).
8	11	2021	312	8 de novembro de 1878. Naceu a paleontóloga e zoóloga Dorothea Bate. Foi pioneira en zooarqueoloxía e, xunto a Dorothy Garrod, atoparon os restos fósiles de numerosas especies que non foran descritas.
9	11	2021	313	9 de novembro de 1795. Naceu o cirurxián James Barry. Foi médico da Armada británica e traballou para mellorar as condicións dos soldados feridos. Realizou a primeira cesárea exitosa da que se ten constancia en África.
10	11	2021	314	10 de novembro de 1983. O estudante de doutoramento Fred Cohen creou un programa informático que é capaz de instalarse a si mesmo, replicarse e propagarse a outras máquinas. Naceu así o primeiro virus informático.
11	11	2021	315	11 de novembro de 1930. Naceu a física Mildred Dresselhaus. É coñecida como a raíña da ciencia do carbón polos seus notables traballos sobre o grafito.
12	11	2021	316	12 de novembro de 1919. Naceu a bióloga molecular Grete Kellenberger-Gujer. O seu prestixio deriva dos seus achados sobre a recombinación xenética e a restrición do ADN.
13	11	2021	317	13 de novembro de 2013. A NASA publicou un vídeo que presenta a Marte como podería ter sido hai 4.000 millóns de anos, con ceos azuis e auga.
14	11	2021	318	14 de novembro de 1863. Naceu o químico Leo Baekeland. Inventou a baquelita, o primeiro plástico sintético. O seu baixo custo e versatilidade fixérona moi popular.
15	11	2021	319	15 de novembro de 1873. Naceu a médica Sara Josephine Baker. Realizou importantes contribucións para diminuír a taxa de mortalidade infantil.
16	11	2021	320	16 de novembro de 1940. Naceu a física María Josefa Yzuel Giménez. A súa investigación centrouse no campo da óptica e recibiu numerosas distincións a nivel nacional e internacional.
17	11	2021	321	17 de novembro de 2015. Un total de 195 estados ratificou a creación dos xeoparques mundiais da UNESCO. Trátase de lugares cun patrimonio xeolóxico de relevancia internacional que se empregan para promover o desenvolvemento sostible das comunidades que habitan neles.
18	11	2021	322	18 de novembro de 2010. A ASUR lanzou a primeira edición do Calendario Científico Escolar (en Romanía).
19	11	2021	323	19 de novembro de 2006. A compañía xaponesa de videoxogos Nintendo sacou ao mercado a consola Wii.
20	11	2021	324	20 de novembro de 1985. O cirurxián Leonard Lee Bailey realizou o primeiro transplante de corazón exitoso nun acabado de nacer.
21	11	2021	325	21 de novembro de 2013. O observatorio IceCube do Polo Sur detectou neutrinos de alta enerxía de orixe extraterrestre. A súa procedencia sitúase fóra do noso sistema solar.
22	11	2021	326	22 de novembro de 2013. Un equipo de investigación da Universidade de Bönn descubriu un xene de orixe neandertal en persoas actuais. Trátase dun xene da inmunidade que permite recoñecer intrusos perigosos e defenderse ante eles mediante unha resposta inmune.
23	11	2021	327	23 de novembro de 2002. Faleceu o bioquímico Ángel Martín Municio, o primeiro membro español da Organización Europea de Bioloxía Molecular. Foi presidente da Real Academia de Ciencias Exactas, Físicas e Naturais durante 17 anos.
24	11	2021	328	24 de novembro de 2021. Día da Evolución. Conmemórase a publicación en 1859 do libro A orixe das especies, de Charles Darwin.
25	11	2021	329	25 de novembro de 1884. Patentouse un método para producir leite evaporado, para poder conservar o leite máis tempo. Ese mesmo día, patentouse unha máquina para esterilizar as latas en que se conservaba este leite.
26	11	2021	330	26 de novembro de 1857. Naceu o lingüista Ferdinand de Saussure. É recoñecido como pioneiro da lingüística científica.
27	11	2021	331	27 de novembro de 1895. Alfred Nobel asinou o seu testamento. Nel establecía a creación dun fondo que se empregaría para outorgar cinco premios anuais: os premios Nobel.
28	11	2021	332	28 de novembro de 1920. Naceu a química Sagrario Ramírez Gallardo. Inventou e patentou a gasolina sólida.
29	11	2021	333	29 de novembro de 1926. Naceu a astrónoma Dilhan Eryurt. O seu traballo proporcionou información crucial á NASA para modelar o impacto solar na contorna lunar. Foi premiada pola súa contribución na aluaxe do Apolo 11.
30	11	2021	334	30 de novembro de 1720. Naceu a matemática e escritora María Andresa Casamayor y de la Coma. Foi autora do Tirocinio Arithmetico, obra para ensinar matemáticas desde e para a vida diaria. Publicou este libro co pseudónimo masculino Casandro Mamés de La Marca y Araioa, usando as letras do seu nome en diferente orde.
1	12	2021	335	1 de decembro de 1913. Naceu a psicóloga Mary Ainsworth. Xunto a John Bowlby, desenvolveron a teoría do apego.
2	12	2021	336	2 de decembro de 1942. Enrico Fermi puxo en funcionamento a Chicago Pile-1, o primeiro reactor nuclear artificial do mundo. O reactor estaba formado por unha pila de uranio e bloques de grafito.
3	12	2021	337	3 de decembro de 1842. Naceu a química e ecóloga Ellen Swallow Richards. Foi unha das fundadoras da hixiene ambiental, fase previa á ecoloxía moderna.
4	12	2021	338	4 de decembro de 1844. Naceu Augusto Arcimís. Foi o primeiro meteorólogo profesional español e o primeiro director do Instituto Central Meteorolóxico (agora Axencia Estatal de Meteoroloxía).
5	12	2021	339	5 de decembro de 1854. Aaron H. Allen patentou a butaca con asento abatible. Hoxe en día, este tipo de butaca emprégase en case todos os teatros e auditorios do mundo.
6	12	2021	340	6 de decembro de 1888. Naceu a zoóloga Libbie Henrietta Hyman. A súa obra en seis volumes Os invertebrados continúa a ser un traballo de referencia na actualidade.
7	12	2021	341	7 de decembro de 1949. A mestra Ángela Ruiz Robles patentou a enciclopedia mecánica. Este invento considérase o precursor do libro electrónico. Incluía unha forte perspectiva de atención á diversidade, coa posibilidade de montar audios e lupas para o alumnado con problemas de acceso.
8	12	2021	342	8 de decembro de 2013. Na Universidade de Lyon mostrouse un novo método para extraer hidróxeno das rochas e a auga. Esta técnica podería converterse nunha nova fonte de enerxía verde.
9	12	2021	343	9 de decembro de 1979. Erradicouse por primeira vez unha doenza. Foi a varíola e logrouse grazas á vacinación.
10	12	2021	344	10 de decembro de 1823. A paleontóloga Mary Anning descubriu o primeiro esqueleto completo dun plesiosauro. Este gran réptil mariño viviu a comezos do Xurásico.
11	12	2021	345	11 de decembro de 1863. Naceu a astrónoma Annie Jump Cannon. Descubriu 300 estrelas variables e o seu traballo de catalogación foi fundamental para a actual clasificación estelar.
12	12	2021	346	12 de decembro de 1901. Guglielmo Marconi realizou a primeira comunicación radiofónica transatlántica entre Cornualles (Reino Unido) e Terranova (Canadá).
13	12	2021	347	13 de decembro de 1816. Naceu o inventor Werner von Siemens. Está considerado un dos pais da enxeñaría eléctrica e o seu apelido quedou ligado para sempre á empresa que fundou: Siemens.
14	12	2021	348	14 de decembro de 1911. A expedición norueguesa dirixida por Roald Amundsen chegou ao Polo Sur. Por se o equipo non conseguía regresar, deixaron alí unha tenda cunha carta no seu interior para demostrar o seu logro.
15	12	2021	349	15 de decembro de 2010. Arrancou a Expedición de Circunnavegación Malaspina. Os buques Hespérides e Sarmiento de Gamboa (CSIC) deron a volta ao mundo para realizar investigación científica, formar mozos investigadores e fomentar as ciencias mariñas. O seu nome é unha homenaxe á expedición que dirixiu Alejandro Malaspina no século XVIII.
16	12	2021	350	16 de decembro de 1954. Tracy Hall obtivo os primeiros diamantes sintéticos nos laboratorios de General Electrics.
17	12	2021	351	17 de decembro de 2014. Un estudo do IGME e as universidades de Barcelona e Harvard demostrou a existencia de gambas de terra en Áraba. Estes crustáceos viviron hai 105 millóns de anos e ficaron conservados en ámbar.
18	12	2021	352	18 de decembro de 2019. Describiuse unha nova especie de parasito en marsupiais. O seu nome é Theileria lupei en recoñecemento á veterinaria Guadalupe Miró, pola súa contribución ao campo da parasitoloxía.
19	12	2021	353	19 de decembro de 2016. A revista Nature nomeou a Alexandra Elbakyan unha das dez persoas máis destacadas do ano en ciencia. Alexandra é a fundadora de Sci-Hub, unha páxina web con acceso gratuíto a millóns de artigos científicos.
20	12	2021	354	20 de decembro de 1852. Naceu o bacteriólogo Kitasato Shibasaburō. Foi codescubridor da bacteria que causa a peste bubónica e desenvolveu tratamentos para o tétanos, a difteria e o ántrax. Tamén deu nome a un instrumento de laboratorio: o matraz kitasato.
21	12	2021	355	21 de decembro de 1773. Naceu o botánico Robert Brown. Descubriu que as minúsculas partículas suspendidas nos líquidos están en movemento. Isto coñécese como movemento browniano.
22	12	2021	356	22 de decembro de 1882. Edward Hibberd Johnson converteuse na primeira persoa no mundo que adornou a súa árbore do Nadal con luces eléctricas. Nesa época, era habitual utilizar candeas, o que provocaba numerosos incendios.
23	12	2021	357	23 de decembro de 1947. Os físicos Walter Brattain e John Bardeen desenvolveron o primeiro transistor. Este dispositivo é a base do funcionamento da maioría dos aparellos electrónicos.
24	12	2021	358	24 de decembro de 1913. Naceu a química Miriam Michael Stimson. Desenvolveu a técnica de disco de bromuro de potasio. Este método de preparación das mostras mellora a súa análise mediante espectroscopia infravermella.
25	12	2021	359	25 de decembro de 1901. Naceu Richard Shope, o especialista en patoloxía animal que illou por primeira vez un influenzavirus. Estes virus causan a gripe en aves e mamíferos (incluídos os humanos).
26	12	2021	360	26 de decembro de 1780. Naceu a matemática e astrónoma Mary Fairfax Greig Somerville. Propuxo a existencia dun planeta que alteraba a órbita de Urano. Posteriormente, demostrouse que ese planeta era Neptuno.
27	12	2021	361	27 de decembro de 1822. Naceu o químico e microbiólogo Louis Pasteur. Demostrou que a fermentación era causada por microorganismos e inventou a pasteurización. Este método permite o control dos microbios en líquidos, como o leite.
28	12	2021	362	28 de decembro de 1956. Naceu a física Teresa Rodrigo Anoro. Xogou un papel importante no descubrimento do bosón de Higgs no ano 2012. Foi directora do Instituto de Física de Cantabria e formou parte do Comité de Política Científica do CERN.
29	12	2021	363	29 de decembro de 1800. Naceu o inventor Charles Goodyear. Descubriu o proceso de vulcanización do caucho, con que se fan os pneumáticos.
30	12	2021	364	30 de decembro de 1930. Naceu a química e farmacéutica Youyou Tu. Recibiu o Premio Nobel por descubrir unha nova terapia contra a malaria.
31	12	2021	365	31 de decembro de 2019. A Oficina da OMS na China recibiu un aviso de varios casos de pneumonía de causa descoñecida na cidade de Wuhan. Posteriormente, determinouse que o causante da enfermidade era o coronavirus SARS-CoV-2.
